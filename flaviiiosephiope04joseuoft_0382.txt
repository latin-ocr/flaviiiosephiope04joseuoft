21

330 ΙΩΣΗΠΟΥ

δῆς ἔχοντες· παρεκάλουν τε πλείστους συναχθέντας.

ἀφικέσθαι πρὸς αὐτούς, ἵνα μετὰ γνώμης τοῦ στρατη-
γοῦ πράττωσι τὸ δόξαν. <99> ἧκον οὖν οἱ Γαλιλαῖοι
πολλοὶ πανταχόθεν μεθ’ ὅπλων, καὶ παρεκελεύοντό
μοι προσβαλεῖν τῇ Τιβεριάδι καὶ κατὰ κράτος αὐτὴν
ἐξελεῖν, καὶ πᾶσαν ε’δαφοποιήσαντα τοὺς ἐνοίκους σὺν
γυναιξὶ καὶ τέκνοις ἀνδραποδίσασθαι. συνεβούλευον
δὲ ταῦτα καὶ τῶν φίλων οἱ ἐκ τῆς Τιβεριάδος διασω-
θέντες. <1ΟΟ> ἐγὼ δ’ οὐ συνεπένευον, δεινὸν ἡγού-
μενος ἐμφυλιόυ πολέμου κατάρχειν· μέχρι λόγων γὰρ
ᾤμην εἶναι δεῖν τὴν φιλονικίαν. καὶ μὴν οὐδ’ αὐτοῖς
ἔφασκον συμφέρειν τοῦτο πρᾶξαι, Ῥωμαίων ταῖς πρὸς

5

10

ἀλλήλους στάσεσιν αὐτοὺς ἀπολεῖσθαι προσδοκώντων. ⁷

ταῦτα δὲ λε’γων ἔπαυσα τῆς ὀργῆς τοὺς Γαλιλαίους.
<101> ὁ δὲ Ἰωάννης, ἀπράκτου τῆς ἐπιβουλῆς
αὐτῷ γενομένης, ἔδεισε περὶ ἑαυτοῦ, καὶ τοὺς περὶ
αὑτὸν ὁπλίτας ἀναλαβὼν ἀπῆρεν ἐκ τῆς Τιβεριάδος
εἰς τὰ Γίσχαλα, καὶ γράφει πρός με περὶ τῶν πε-
πραγμένων ἀπολογούμενος ὡς μὴ κατὰ γνώμην τὴν
αὑτοῦ γενομένων· παρεκάλει τε μηδὲν ὑπονοεῖν κατ’
αὐτοῦ, προστιθεὶς ὅρκους καὶ δεινάς τινας ἀράς, δι’
ὧν ᾤετο πιστευθήσεσθαι περὶ ὧν ἐπέστειλεν. <102>
οί δὲ Γαλιλαῖοι (πολλοὶ γὰρ ἕτεροι πάλιν ἐκ τῆς χώρας
πάσης ἀνήχθησαν μεθ’ ὅπλων) εἰδότες τὸν ἄνθρωπον
ὡς πονηρός ἐστι καὶ ἐπίορκος, παρεκάλουν ἀγαγεῖν
σφᾶς ἐπ’ αὐτόν, ἄρδην ἀφανίσειν ἐπαγγελλόμενοι σὺν
αὐτῷ καὶ τὰ Γίσχαλα. <103> χάριν μὲν οὖν ἔχειν
αὐτῶν ταῖς προθυμίαις ὡμολόγουν ἐγὼ καὶ νικήσειν
αὐτῶν τὴν εὔνοιαν ἐπηγγελλόμην, παρεκάλουν δ’ ὅμως
ἐπισχεῖν αὐτοὺς ἀξιῶν, καὶ συγγιγνώσκειν μοι δεό-
g 101 cf. Bell. Iud. Π 21, 7.

15

20

25

30

 

