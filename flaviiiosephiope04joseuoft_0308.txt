256 ’ ΑΡΧΑΙοΛοΓῐΑΣ

κιον, ἵν’ εἴη δεῖγμα καὶ τοῦ τὰ μεγάλα δύνασθαί ποτε
πεσεῖν καὶ τοῦ τὸν θεὸν ἐγείρειν τὰ πεπτωκότα. <295>
πᾶσι γὰρ τοῦτ’ ἐνεφάνιζεν ἡ τῆς ἁλύσεως ἀνάθεσις,
ὅτι βασιλεὺς Ἀγρίππας ἀπὸ μικρᾶς αἰτίας είς δεσμώ-
την ἀπέδυ τὸ πρὶν ἀξίωμα, καὶ μετ’ ὀλίγον τῆς πέδης
ἐκβὰς εἰς βασιλέα τοῦ πάλαι λαμπρότερον ἠγέρθη·
<296> διὰ τούτων ἐννοεῖσθαι ὅτι τῆς ἀνθρωπίνης
φύσεως καὶ πᾶσιν ὀλισθάνειν τὰ μεγέθη καὶ τὰ κλι-
θέντα δύναται περιφανὲς πάλιν λαβεῖν ὕψος.

<297> ἐντελῶς δ’ οὖν θρησκεύσας τὸν θεὸν Ἀγρίπ-
πας Θεόφιλον μὲν τὸν Ἀνάνου τῆς ἀρχιερωσύνης με-
τέστησε, τῷ δὲ Βοηθοῦ Σίμωνι (τούτῳ Κανθηρᾶς
ἐπίκλησις ἠν) τὴν ἐκείνου προσένειμε τιμήν. δύο δ’
ἦσαν ἀδελφοὶ τῷ Σίμωνι καὶ πατὴρ Βοηθός, οὗ τῇ
θυγατρὶ βασιλεὺς συνῴκησεν “Ηρώδης, ὡς ἀνωτέρω
δεδήλωται. <298> σὺν τοῖς ἀδελφοῖς οὖν τὴν ἱερω-
σύνην ἔσχεν ὁ Σίμων καὶ σὺν τῷ πατρί, καθὰ καὶ
πρότερον ε”σχον οἱ Σίμωνος τοῦ Ὀνία παῖδες τρεῖς
ὄντες ἐπὶ τῆς τῶν Μακεδόνων ἀρχῆς, ὅπερ ἐν ταῖς
προαγούσαις γραφαῖς παρέδομεν.

<299> καταστησάμενος δὲ τὰ περὶ τοὺς ἀρχιερέας
οὕτως ὁ βασιλεὺς τοὺς Ἱεροσολυμίτας ἠμείψατο τῆς εἰς
αὐτὸν εὐνοίας· ἀνῆκε γὰρ αὐτοῖς τὰ ὑπὲρ ἑκάστης
οἰκίας, ἐν καλῷ τιθέμενος ἀντιδοῦναι τοῖς ἠγαπηκόσι

10

15

20

στοργήν. ἔπαρχον δ’ ἀπέδειξε παντὸς τοῦ στρατεύμα- 25

τος Σίλαν, ἄνδρα πολλῶν αὐτῷ πόνων συμμετασχόντα.
<300> παντάπασι δ’ ὀλίγου χρόνου διελθόντος Δωρῖ-
ται νεανίσκοι, τῆς ὁσιότητος προτιθέμενοι τόλμαν καὶ
πεφυκότες εἶναι παραβόλως θρασεῖς, Καίσαρος ἀν-

δριάντα κομίσαντες εἰς τὴν τῶν Ἰουδαίων συναγωγὴν 30

ἀνέστησαν. τοῦτο σφόδρα τὸν Ἀγρίππαν παρώξυνε·

