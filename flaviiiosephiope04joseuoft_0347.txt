ΕιΚοΣΤΗ 295

τῆς Ἰουδαίας ἐπίτροπον, πρόφασιν ἐπενόει δι’ ἧς με-
ταστήσεται τὸν συνεχῶς ὀχληρὸν αὐτῷ γενόμενον·
βαρὺ γὰρ τοῖς ἀδικεῖν ἐθέλουσι τὸ συνεχῶς νουθετοῦν.
<163> καὶ δὴ διὰ τοιαύτης αἰτίας ὁ Φῆλιξ τὸν πιστό-
5τατον τῶν Ἰωνάθου φίλων, Ἱεροσολυμίτην τὸ γένος,
Δωρᾶν ὀνόματι, πείθει, πολλὰ χρήματα δώσειν ὑπιᾸ
σχνούμενος, ἐπαγαγεῖν τῷ Ἰωνάθῃ τοὺς λῃστὰς ἀναιρή-
σοντας. κάκεῖνος ὑπακούσας ἐμηχανήσατο διὰ τῶν
λῃστῶν πραχθῆναι τοιούτῳ τρόπῳ τὸν φόνον. <164>
10 ἀνέβησάν τινες αὐτῶν είς τὴν πόλιν ὡς προσκυνήσον-
τες τὸν θεόν, ὑπὸ τὰς ἐσθῆτας ἔχοντες ξιφίδια, καὶ
συναναμιχθέντες τῷ Ἰωνάθῃ κτείνουσιν αὐτόν. <165>
ἀνεκδικήτου δὲ τούτου τοῦ φόνου μεμενηκότος, μετὰ
πάσης τὸ λοιπὸν ἀδειάς ἀναβαίνοντες ἐν ταῖς ἑορταῖς
15 οἱ λῃσταί, καὶ τὸν σίδηρον ὁμοίως κεκρυμμένον ε”χον-
τες, συναναμιγνύμενοι τοῖς πλήθεσιν ἀνῄρουν οὓς μὲν
ἑαυτῶν ἐχθρούς, οὓς δ’ ἐπὶ χρήμασιν ἄλλοις ὑπηρε-
τοῦντες, οὐ μόνον κατὰ τὴν ἄλλην πόλιν, ἀλλὰ καὶ
κατὰ τὸ ἱερὸν ἐνίους· καὶγὰρ ἐκεῖ σφάττειν ἐτόλμων,
20 οὐδ’ ἐντούτῳ ὀκνοῦντες ἀσεβεῖν. <16s3> διὰ τοῦτο
οἶμαι καὶ τὸν θεὸν μισήσαντα τὴν ἀσέβειαν αὐτῶν
ἀποστραφῆναι μὲν ἡμῶν τὴν πόλιν, τὸ δ’ ιἐρὸν οὐκέτι
καθαρὸν οἰκητήριον αὑτῷ κρίναντα Ῥωμαίους ἐπαγα-
γεῖν ἡμῖν, καὶ τῇ πόλει καθάρσιόν τε πῦρ καὶ δου-
25 λείαν ἐπιβαλεῖν σὺν γυναιξὶ καὶ τέκνοις,- σωφρονίσαι
ταῖς συμφοραῖς βουλόμενον ἡμᾶς.
<167> τὰ μὲν οὖν τῶν λῃστῶν ἔργα τοιαύτης ἀνο-
σιότητος ἐπλήρου τὴν πόλιν, oc δὲ γόητες καὶ ἀπα-
· τεῶνες ἄνθρωποι τὸν ὄχλον ἔπειθον αὑτοῖς εἰς τὴν
30 ἐρημίαν ἕπεσθαι· <168> δείξειν γὰρ ἔφασαν ἐναργῆ
g 167 cf. Bell. Iud. H 13, 6.

