250 ΑΡΧΑΙΟΛΟΓΙΑΣ

κομίσειεν. <257> ἦν δ’ ὁ Εὔτυχας οὗτος ἡνίοχος τοῦ·

καλουμένου πρασίνου, περισπούδαστος Γ αΐῳ, καὶ περὶ
τὰς οἰκοδομίας τῶν στάσεων τοῦ περὶ ἐκεῖνον ἱππι-
κοῦ τὸ στρατιωτικὸν ἐτρίβετο, ἀτίμοις ἐργασίαις ε’πι-
κείμενος. <258> εἰς ἅπερ ὁ Χαιρέας ὠνείδιζεν αὐτούς,
καὶ ἔτερα πολλὰ τοιαῦτα, τήν τε κεφαλὴν κομιεῖν τοῦ
Κλαυδίου· δεινὸν γὰρ εἰ μετὰ μανιάν παραφροσύνῃ
δώσουσι τὴν ἡγεμονίαν. <259> οὐ μὴν διετράπησάν
γ’ ὑπὸ τῶν λόγων, ἀλλὰ σπασάμενοί τε τὰς μαχαίρας
καὶ τὰ σημεῖα ἀράμενοι ᾤχοντο ὡς τὸν Κλαύδιον, κοι-
νωνήσοντες τοῖς ὀμνύουσιν αὐτῷ. κατελείπετο δ’ ἥ
τε σύγκλητος ἐπ’ ἐρημίας τῶν ἀμυνούντων καὶ οἱ ὕπα-

10

τοι μηδὲν ἰδιωτῶν διαφέροντες· <260> ἔκπληξίς τε ⁷

καὶ κατήφεια ἦν, οὐδ’ ὅ τι χρήσαιντο αὑτοῖς τῶν ἀν-
θρώπων εἰδότων διὰ τὸ ἀνηρεθίσθαι τὸν Κλαύδιον
ἐπ’ αὐτοῖς, ἀλλήλοις τ’ ἐλοιδοροῦντο, καὶ μετάμελος
ἧν αὐτοῖς. <261> καὶ Σαβῖνος, εἷς τῶν Γαΐου σφα-
γέων, σφάξειν πρότερον αὑτὸν ἠπείλει παρελθὼν εἰς
μέσους ή Κλαύδιον ἄρχοντα στήσεσθαι καὶ δουλοκρα-
τίαν ἐπόψεσθαι καταλαβοῦσαν· τόν τε Χαιρέαν εἰς
φιλοψυχίαν ἐπέπληττεν, εἰ καταφρονήσας Γαΐου πρῶ-
τος ἀγαθὸν ὑπολαμβάνοι τὸ ζῆν, τῆς ἐλευθερίας οὐδ’
οὕτως ἀποδοθῆναι δυναμένης τῇ πατρίδι. <262> Χαι-
ρεάς δὲ περὶ μὲν τοῦ θνήσκειν ἐνδοιαστὸν οὐδὲν φρο-
νεῖν ἔλεγε, βούλεσθαι μέντοι διακωδωνίζειν διάνοιαν
τὴν Κλαυδίου.

<263> καὶ οἲ μὲν ἐν τοιοῖσδ’ ἦσαν, ἐπὶ δὲ τοῦ
στρατοπέδου πᾶς πανταχόθεν ἐωθεῖτο κατὰ θεραπείαν
τὴν Κλαυδίου. καὶ τῶν ὑπάτων ὁ ἕτερος Κόιντος
Πομπώνιος δι’ αι’τιάς ἣν τῷ στρατιωτικῷ μᾶλλον ὡς
ἐπ’ ἐλευθερίαν τὴν σύγκλητον παρακαλῶν, ὥρμησάν

15

20

25

30

 

