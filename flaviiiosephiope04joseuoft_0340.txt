288 ⁷ ΑΡΧΑΙΟΛΟΓΙΑΣ

σαντες (λῃστὴς δ’ οὗτος ἦν ἔτη πολλὰ τὴν διατριβὴν
ἐν ὄρει πεποιημένος), κώμας τινὰς τῶν Σαμαρέων
ἐμπρήσαντες διαρπάζουσι. <122> Κουμανὸς δέ, τῆς
πράξεως εἰς αὐτὸν ἀφικομένης, ἀναλαβὼν τὴν τῶν
Σεβαστηνῶν ι”λην καὶ πεζῶν τέτταρα τάγματα, τούς τε
Σαμαρείτας καθοπλίσας, ἐξῆλθεν ἐπὶ τοὺς Ἰουδαίους,
καὶ συμβαλὼν πολλοὺς μὲν αὐτῶν ἀπέκτεινε,’πλείους
δὲ ζῶντας ἔλαβεν. <123> οἱ δὲ πρῶτοι κατὰ τιμὴν
καὶ γένος τῶν Ἱεροσολυμιτῶν ὡς εἶδον εἰς οἷον κακῶν
μέγεθος ἥκουσι, μετενδυσάμενοι σάκκους καὶ σποδοῦ
τὰς κεφαλὰς ἀναπλήσαντες παντοῖοι τοὺς ἀφεστῶτας
παρακαλοῦντες ἦσαν, καῖ πείθοντες, πρὸ ὀφθαλμῶν

θεμένους κατασκαφησομένην μὲν αὐτῶν τὴν πατρίδα,

τὸ δ’ ἱερὸν πυρποληθησόμενον, αὐτῶν δὲ καὶ γυναι-
κῶν σὺν τέκνοις ἀνδραποδισμοὺς ἐσομένους, μεταθέ-
σθαι τὸν λογισμόν, καὶ τὰ ὅπλα ῥίψαντας ἠρεμεῖν εἰς τὸ
λοιπόν, ἀποχωρήσαντας εἰς τὰ αὑτῶν. ταῦτα δ’ εἰπόν-
τες ἕπεισαν, <124> καὶ οἳ μὲν διελύθησαν, οῐλῃσταὶ
δ’ ἐπὶ τοὺς ὀχυροὺς τόπους πάλιν ἀπῆλθον. ἐξ ἐκεί-
νου δ’ ἡ σύμπασα Ἰουδαία λῃστηρίων ἐπλήσθη.
<125> Σαμαρέων δ’ οἱ πρῶτοι πρὸς Οὐμμίδιον
Κουαδρᾶτον τῆς Συρίας προεστηκότα, κατὰ τὸν καιρὸν
ἐκεῖνον ἐν Τύρῳ τυγχάνοντα, παραγενόμενοι κατηγό-
ρουν τῶν Ἰουδαίων ὡς τὰς κώμας αὐτῶν ἐμπρήσειαν
καὶ διαρπάσειαν. <126> καὶ περὶ μὲν ὧν αὐτοὶ πε-
πόνθασιν οὐχ οὕτως ἀγανακτεῖν ἔφασκον ὡς ὅτι Ῥω-
μαίων καταφρονήσειαν, ἐφ’ οὓς κριτὰς ἐχρῆν αὐτούς,
εἴπερ ἠδικοῦντο, παραγενέσθαι, νῦν δέ, ὡς οὐκ ἐχόν-
των ἡγεμόνας Ῥωμαίους, καταδραμεῖν. ήκειν οὖν ἐπ’

10

15

20

25

αὐτὸν ἐκδικίας τευξόμενοι. ταῦτα μὲν οὖν οἱ Σαμα- 30

g 122 cf. Bon. Iud. H 1-2, 5. g 125 ef. Bell. Iud. 11 12, 6.

