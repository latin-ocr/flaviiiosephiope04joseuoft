202 APXAIOAOPIAE

μὴ προάρξαντος ἀδικεῖν Ἀνιλαῖος ἄρξαιτο, καὶ παρόν--

τος τοῦ ἀξιώματος ὑπεριδών, ἱππέας συναγαγὼν πλεί-
στους ὅσους ἐδύνατο, καὶ τῶν πλείστων τοὺς ἐν ἡλικία,
παρῆν ὡς προσμίξων τοῖς περὶ τὸν Ἀνιλαῖον. καὶ ἔν
τινι κώμῃ τῶν αὑτοῦ κατασχὼν ἡσύχαζεν ὡς τῇ ε’πι-
ούσῃ μαχούμενος διὰ τὸ εἶναι σάββατον, ἡμέραν τοῖς
Ἰουδαίοις ἐν ἀργία διαγομένην. <355> Ἀνιλαῖος δὲ
ταῦτα πυθόμενος παρ’ ἀνδρὸς Σύρου ἀλλοφύλου ἐξ
ἑτέρας κώμης, τά τ’ ἄλλα φράζοντος ἀκριβῶς καὶ τὸ
χωρίον ἔνθα ,Μιθριδάτης ἤμελλε δαίνυσθαι, δειπνο-
ποιησάμενος καθ’ ὥραν ἤλαυνε νυκτὸς ἀμαθέσι τῶν
ποιουμένων χρῄζων τοῖς Παρθυαίοις ἐπιπεσεῖν. <356>
καὶ περὶ φυλακὴν τετάρτην ἐπιπεσὼν τοὺς μὲν ἔτι
κοιμωμένους ἀναιρεῖ, τοὺς δ’ εἰς φυγὴν τρέπεται.
Μιθριδάτην δὲ ζωγρίᾳ λαβὼν ἦγεν ὡς αὑτὸν ἐπ’ ὄνου
γυμνὸν ἀναθέμενος, ἥπερ ἀτιμιῶν μεγίστη νομίζεται
παρὰ Παρθυαίοις. <357> καταγαγὼν δ’ εἰς τὴν ὕλην
μετὰ τοιοῦδ’ ὑβρίσματος, κελευόντων τῶν φίλων ἀναι-
ρεῖν τὸν Μιθριδάτην, ἀνεδίδασκεν αὐτοὺς σπεύδων
αὐτὸς ἐναντία· μὴ γὰρ καλῶς ἔχειν ἀναιρεῖν ἄνδρα
γένους τ’ ὄντα τοῦ πρώτου παρὰ Παρθυαίοις καὶ ε’πι-
γαμία τῇ πρὸς τὸν βασιλέα μειζόνως τιμώμενον. <358>
νῦν μὲν γὰρ ἀνεκτὰ εἶναι τὰ πεπραγμένα· καὶ γὰρ
εἰ περιύβρισται Μιθριδάτης, ἀλλ’ οὖν σωτηρία τῆς
ψυχῆς εὐεργετούμενον χάριτος μεμνήσεσθαι τοῖς τὰ
τοιάδε παρασχοῦσι· <359> παθόντος δέ τι ἀνήκεστον,
οὐκ ἀτρεμήσειν βασιλέα μὴ οὐ μεγάλην σφαγὴν Ἰου-
δαίων τῶν ἐν Βαβυλῶνι ποιησόμενον, ὧν φείδεσθαι
καλῶς ἔχειν διά τε τὴν συγγένειαν καὶ διὰ τὸ μὴ
ἀποστροφὴν εἶναι ἂν αὐτοῖς πταίσματός τινος γενο-
μένου, τὸ κατ’ ἐκείνους ἀκμῆς πληθύι χρώμενον.

10

15

20

25

30

