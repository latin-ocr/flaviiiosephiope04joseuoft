ΕΙΚοΣΤΗ 27 3

τὴν ἀρχὴν Ἰζάτην μετ’ ἀσφαλείας κατασχεῖν· φθαρέν-
των γὰρ ἐκείνων καθαιρεθήσεσθαι πάντα τὸν φόβον
τὸν ὑπὸ μίσους τοῦ παρ’ αὐτῶν καὶ φθόνου γιγνό-
μενον. <30> πρὸς ταῦθ’ ἡ Ἑλένη χάριν μὲν αὐτοῖς
5 ὡμολόγει τῆς πρὸς αὐτὴν καὶ τὸν Ἰζάτην εὐνοίας ἔχειν,
παρακαλεῖ δ’ ὅμως ἐπισχεῖν τὴν περὶ τῆς ἀναιρέσεως
τῶν ἀδελφῶν γνώμην, μέχρι ἂν Ἰζάτης παραγενόμενος
συνδοκιμάσῃ. (31) οἳ δ’ ἐπεὶ ἀνελεῖν ᾖ ἐβουλεύ-
σαντο οὐκ ἔπεισαν, φυλάττειν αὐτοὺς δεσμίους παρῄ-
ιο νουν μέχρι τῆς ἐκείνου παρουσίας ὑπὲρ ἀσφαλείας τῆς
ἑαυτῶν· συνεβούλευον δ’ αὐτῇ μεταξὺ προστήσασθαί
τινα τῆς ἀρχῆς ἐπίτροπον, ᾧ μάλιστα πιστεύοι. <32>
πείθεται τούτοις ἡ Ἑλένη, καὶ καθίστησι 4τὸν πρεσ-
βύτατον παῖδα Μονόβαζον βασιλέα, περιθεῖσα τὸ διά-
15 δημα καὶ δοῦσα τὸν σημαντῆρα τοῦ πατρὸς δακτύλιον
τήν τε σαμψήραν ὀνομαζομένην παρ’ αὐτοῖς, διοικεῖν
τε τὴν βασιλείαν παρῄνεσε μέχρι τῆς τοῦ ἀδελφοῦ
παρουσίας. <33> ἧκε δ’ οὗτος ταχέως, ἀκούσας τὴν
τοῦ πατρὸς τελευτήν, καὶ διαδέχεται τὸν ἀδελφὸν Μο-
20 νόβαζον ὑπεκστάντα τῆς ἀρχῆς αὐτῷ.
<34> καθ’ ὃν δὲ καιρὸν ὁ Ἰζάτης ἐν τῷ Σπασίνου
χάρακι διέτριβεν, Ἰουδαῖός τις ἔμπορος, Ἀνανίας ὄνομα,
πρὸς τὰς γυναῖκας εἰσιὼν τοῦ βασιλέως ἐδίδασκεν αὐ-

τὰς τὸν θεὸν σεβεῖν ὡς Ἰουδαίοις πάτριον ἦν’ <35>·

25 καὶ δὴ δι’ αὐτῶν εἰς γνῶσιν ἀφικόμενος τῷ Ἰζάτῃ
κάκεῖνον ὁμοίως συνανέπεισε, μετακληθέντι θ’ ὑπὸ
τοῦπατρὸς εἰς τὴν Ἀδιαβηνὴν συνεξῆλθε κατὰ πολ-
λὴν ὑπακούσας δέησιν. συνεβεβήκει δὲ καὶ τὴν ‘Em'-
νην, ὁμοίως ὑφ’ ἑτέρου τινὸς Ἰουδαίουδιδαχθεῖσαν,

30 εἰς τοὺς ἐκείνων μετακεκομίσθαι νόμους. <36> ὁ δὲ
Ἰζάτης ὡς παρέλαβε τὴν βασιλείαν, ἀφικόμενος εἰς τὴν

ΙοεεΡΗυε. IV. 18

