ENNEAKAIAEKATH 263

νήσεως ὕψος, καὶ διὰ τοῦτό γε δοκῶν δικαίως τῇ τῶν
βασιλέων παρουσίᾳ τετιμῆσθαι. <340> ἀλλὰ γὰρ τού-
των διατριβόντων ἔτι παρ’ αὐτῷ ,Μάρσος ὁ τῆς Συ-
ρίας ἡγεμὼν παρεγένετο. πρὸς Ῥωμαίους οὖν <τὸ>
ὅτιμητικὸν τηρῶν, ὑπαντησόμενος αὐτῷ τῆς πόλεως
ἀπωτέρω σταδίους ἑπτὰ προῆλθεν ὁ βασιλεύς. τοῦτο
δ’ ἄρα ἔμελλε τῆς πρὸς τὸν Μάρσον ἀρχὴ γενήσεσθαι
διαφορᾶς. <341> συγκαθεζομένους γὰρ ἐπὶ τῆς ἀπή-
νης ἐπήγετο τοὺς ἄλλους βασιλέας· ,Μάρσῳ δ’ ἡ τού-
10 των ὁμόνοια καὶ μέχρι τοσοῦδε φιλία πρὸς ἀλλήλους
ὑπωπτεύθη, συμφέρειν οὐχ ὑπολαμβάνοντι Ῥωμαίοις
δυναστῶν τοσούτων συμφρόνησιν. εὐθὺς οὗν ἑκάστῳ
’τῶν ἐπιτηδείων τινὰ πέμπων ἐπέστελλεν ἐπὶ τὰ ἑαυ-
τοῦ δίχα μελλήσεως ἀπέρχεσθαι. <342> ταῦτ’ Ἀγρίπ-
15 πας ἀνιαρῶς ἐξεδέχετο, καὶ Μάρσῳ μὲν ἐκ τούτου δια-
φόρως ἔσχε, τὴν ἀρχιερωσύνην δὲ Ματθίαν ἀφελόμε-
νος ἀντ’ αὐτοῦ κατέστησεν ἀρχιερέα Ἐλιωναῖον τὸν
τοῦ Κανθηρᾶς παῖδα.
<343> τρίτον δ’ ἔτος αὐτῷ βασιλεύοντι τῆς ὅλης
20 Ἰουδαίας πεπλήρωτο, καὶ παρῆν εἰς πόλιν Καισάρειαν,
ἣ πρότερον Στράτωνος πύργος ἐκαλεῖτο. συνετέλει δ’
ἐνταῦθα θεωρίας εἰς τὴν Καίσαρος τιμήν, ὑπὲρ τῆς
ἐκείνου σωτηρίας ἑορτήν τινα ταύτην ἐνιστάμενος· καὶ
παρ’ αὐτὴν ἤθροιστο τῶν κατὰ τὴν ἐπαρχίαν ἐν τέλει
25 καὶ προβεβηκότων είς ἀξίαν πλῆθος. <344> δευτέρᾳ
δὲ τῶν θεωριῶν ἡμέρᾳ στολὴν ἐνδὺς ἐξ ἀργύρου πε-
ποιημένην πᾶσαν, ὡς θαυμάσιον τὴν ὑφὴν εἶναι, παρ-
ῆλθεν εἰς τὸ θεάτρον ἀρχομένης ἡμέρας. ἔνθα ταῖς
πρώταις τῶν ἡλιακῶν ἀκτίνων ἐπιβολαῖς ὁ ἄργυρος
30 καταυγασθεὶς θαυμασίως ἀπέστιλβε, μαρμαίρων τι
φοβερὸν καὶ τοῖς εἰς αὐτὸν ἀτενίζουσι φρικῶδες.

 

