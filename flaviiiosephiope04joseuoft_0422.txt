65

370 ΙΩΣΗΠΟΤ

θεν ἔχοι, <335> εἰπόντος δ’ ἐκ τῆς κατὰ πόλιν ἁρπα-
γῆς, ἐκεῖνον μὲν πληγαῖς ἐκόλασα, τοῖς δ’ ἄλλοις
ἅπασιν ἠπείλησα μείζω τιμωρίαν ἐπιθήσειν μὴ κομί-
σασιν εἰς τούμφανὲς ὅσα ἡρπάκεσαν. πολλῶν δὲ συν-
αχθέντων, ἑκάστῳ τῶν Τιβεριέων τὸ ἐπιγνωσθὲν ἀπέ-
δωκα.

<336> γεγονὼς δ’ ἐνταῦθα τῆς διηγήσεως βούλομαι
πρὸς Ἰοῦστον καὶ αὐτὸν τὴν περὶ τούτων πραγματείαν
γεγραφότα, πρός τε τοὺς ἄλλους τοὺς ἱστορίαν μὲν
γράφειν ὑπισχνουμένους, περὶ δὲ τὴν ἀλήθειαν ὀλιγώ-
ρους καὶ δι’ ἔχθραν ἣ χάριν τὸ ψεῦδος οὐκ ε’ντρε-
πομένους, μικρὰ διελθεῖν. <337> πράττουσι μὲν γὰρ

ὅμοιόν τι τοῖς περὶ συμβολαίων πλαστὰ γράμματα

συντεθεικόσι, τῷ δὲ μηδεμίαν ὁμοίως τιμωρίαν ἐκεί-
νοις δεδιέναι καταφρονοῦσι τῆς ἀληθείας. <338> Ἰοῦ-
στος γοῦν συγγράφειν τὰς περὶ τοῦτον ἐπιχειρήσας
πράξεις τὸν πόλεμον, ὑπὲρ τοῦ δοκεῖν φιλόπονος εἶναι
ἐμοῦ μὲν κατέψευσται, ἠλήθευσε δ’ οὐδὲ περὶ τῆς
πατρίδος. ὅθεν (ἀπολογήσασθαι γὰρ νῦν ἀνάγκην ἔχω
καταψευδομαρτυρούμενος) ε’ρῶ τὰ μέχρι νῦν σεσιωπη-
μένα. <339> καὶ μὴ θαυμάσῃ τις ὅτι μὴ πάλαι περὶ
τούτων ἐδήλωσα· τῷ γὰρ ἱστορίαν ἀναγράφοντι τὸ
μὲν ἀληθεύειν ἀναγκαῖον, ἔξεστι δ’ ὅμως μὴ πικρῶς
τὰς τινῶν πονηρίας ἐλέγχειν, οὐ διὰ τὴν πρὸς ἐκεί-
νους χάριν ἀλλὰ διὰ τὴν αὑτοῦ μετριότητα.

<34Ο> πῶς οὖν (ἵνα φῶ πρὸς αὐτὸν ὡς παρόντα),
Ἰοῦστε, δεινότατε συγγραφέων (τοῦτο γὰρ αὐχεῖς περὶ
σεαυτοῦ) αἴτιοι γεγόναμεν ἐγώ τε καὶ Γαλιλαῖοι τῇ
πατρίδι σου τῆς πρὸς Ῥωμαίους καὶ πρὸς τὸν βασιλέα

10

15

20

25

στάσεως; <341> πρότερον γὰρ ἢ ἐμὲ τῆς Γαλιλαίας 30

στρατηγὸν ὑπὸ τοῦ κοινοῦ τῶν Ἱεροσολυμιτῶν χειρο-

