306 APXAIOAOPIAE

μέχρι τῆς είς Ἰουδαίαν ἀφίξεως, ὅτε Σολομῶν ὁ βα-
σιλεὺς τῷ θεῷ τὸν ναὸν ἤγειρεν, ἠρχιεράτευσαν τρισ-
καίδεκα. <229> τὸ γὰρ πρῶτον ἕως τῆς τοῦ βίου
τελευτῆς τὰς ἀρχιερωσύνας εἶχον, ὕστερον δὲ καὶ παρὰ
ζώντων διεδέχοντο. οί τοίνυν τρισκαίδεκα οὗτοι, τῶν
δύο παίδων Ἀαρῶνος ὄντες ἔκγονοι, κατὰ διαδοχὰς
τὴν τιμὴν παρελάμβανον. ἐγένετο δ’ αὐτῶν ἀριστο-
κρατικὴ μὲν ἡ πρώτη πολιτεία, μετὰ ταύτην δὲ μο-
ναρχία, βασιλέων δὲ τρίτη. <230> γίγνεται δὲ τῶν
ἐτῶν ἀριθμὸς ὧν ἧρξαν οἱ τρισκαίδεκα, ἀφ’ ἧς ἡμέρας
οἱ πατέρες ἡμῶν ἐξέλιπον Αἰγύπτου Μωυσέος ἄγοντος
μέχρι τῆς τοῦ ναοῦ κατασκευῆς, ὃν Σολομῶν ὁ βασι-
λεὺς ἐν Ἱεροσολύμοις ἀνήγειρεν, ἔτη δώδεκα πρὸς
τοῖς ἑξακοσίοις. <231> μετὰ δὲ τοὺς τρισκαίδεκα
ἀρχιερεῖς ἐκείνους δέκα καὶ ὀκτὼ τὴν ἀρχιερωσύνην
ἔσχον, ἀπὸ Σολομῶνος βασιλέως ἐν Ἱεροσολύμοις αὐ-
τὴν διαδεξάμενοι μέχρι Ναβουχοδονόσορ ὁ τῶν Βαβυ-
λωνίων βασιλεὺς ἐπιστρατεύσας τῇ πόλει τὸν μὲν ναὸν
ἐνέπρησε, τὸ δ’ ἔθνος ἡμῶν εἰς Βαβυλῶνα μετήνεγκε
καὶ τὸν ἀρχιερέα Ἰωσαδάκην αἰχμάλωτον ἔλαβε. <232>
τούτων χρόνος τῆς ἀρχιερωσύνης τετρακοσίων ἑξήκοντα
ἓξ ε’τῶν ε’στί, μηνῶν ἕξ, ἡμερῶν δέκα, ἤδη βασιλευο-
μένων Ἰουδαίων. <233> μετὰ δὲ χρόνον ἐτῶν ἁλώ-
σεως ἑβδομήκοντα τῆς ὑπὸ Βαβυλωνίων γενομένης
Κῦρος ὁ Περσῶν βασιλεὺς ἀπέλυσε τοὺς ἐκ Βαβυλῶνος
Ἰουδαίους ἐπὶ τὴν οἰκείαν γῆν πάλιν, καὶ συνεχώρησε
τὸν ναὸν ἐγεῖραι. <234> τότε δὴ τῶν ὑποστρεψάντων
εἷς ὢν ὁ τοῦ αἰχμαλωτισθέντος Ἰωσαδάκου παῖς Ἰησοῦς
τὴν ἀρχιερωσύνην λαμβάνει. οὗτος δὲ καὶ οἱ ἔκγονοι
αὐτοῦ, πεντεκαίδεκα σύμπαντες, μέχρι βασιλέως 'Av-
τιόχου τοῦ εὐπάτορος ἐπολιτεύοντο δημοκρατικῶς ἔτη

10

15

20

25

30

