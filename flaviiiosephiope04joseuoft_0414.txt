362 mmmm*

τοῦ μὲν τὸν πόλεμον ἐπελαφρύνειν αὐτοῖς ἀμελοῦντος,
ἐν τρυφαῖς δὲ διάγοντος. <285> ταῦτα δὲ λέγοντες
προύφερον ἐπιστολὰς τέτταρας ὡς ὑπὸ τῶν ἐν τῇ με-
θορίᾳ τῆς Γαλιλαίας γεγραμμένας πρὸς αὐτούς, ἐπὶ
βοήθειαν ἥκειν παρακαλούντων (Ῥωμαίων γὰρ δύναμιν
μέλλειν ἱππέων τε καὶ πεζῶν είς τρίτην ἡμέραν τὴν
χώραν αὐτῶν λεηλατεῖν) ἐπισπεύδειν τε καὶ μὴ πε-
ριοφθῆναι δεομένων. <286> ταῦτ’ ἀκούσαντες οἱ Τι-
βεριεῖς, λέγειν ἀληθῆ δόξαντες αὐτούς, καταβοήσεις
ἐποιοῦντο, μὴ καθέζεσθαί με δεῖν λέγοντες, ἀλλ’ ἀπελ-
θεῖν ἐπικουρήσοντα τοῖς ὁμοεθνέσιν αὐτῶν. <287>
πρὸς ταῦτ’ ἐγώ (συνῆκα γὰρ τὴν ἐπίνοιαν τῶν περὶ
τὸν Ἰωνάθην) ὑπακούσεσθαι μὲν ἔφην ἑτοίμως, καὶ
χωρὶς ἀναβολῆς ὁρμήσειν πρὸς τὸν πόλεμον ἐπηγγει-
λάμην· συνεβούλευον δ’ ὅμως, ἐπεὶ τὰ γράμματα κατὰ
τέτταρας τόπους Ῥωμαίους σημαίνει προσβαλεῖν, εἰς
πέντε μοίρας διελόντας τὴν δύναμιν ἑκάστῃ τούτων
ἐπιστῆσαι τοὺς περὶ τὸν Ἰωνάθην καὶ τοὺς ἑταίρους
αὐτοῦ· <288> πρέπειν γὰρ ἀνδράσιν ἀγαθοῖς μὴ μόνον
συμβουλεύειν, ἀλλὰ καὶ χρείας ἐπειγούσης ἡγουμένους
βοηθεῖν· ἐγὼ γὰρ πλὴν μιᾶς μοίρας οὐκ ἔφην ἀφη-
γεῖσθαι δυνατὸς εἶναι. <289> σφόδρα τῷ πλήθει συν-
ήρεσεν ἡ ἐμὴ συμβουλία. κάκείνους οὗν ἠνάγκαζον
ἐπὶ τὸν πόλεμον ἐξιέναι. τοῖς δ’ οὔτι μετρίως συνεχύ-
θησαν αἱ γνῶμαι μὴ κατεργασαμένοις ἃ διενοήθησαν,
ἐμοῦ τοῖς ἐπιχειρήμασιν αὐτῶν ἀντιστρατηγήσαντος.
<290> εἷς δέ τις ἐξ αὐτῶν Ἀνανίας τοῦνομα,
πονηρὸς ἀνὴρ καὶ κακοῦργος, γνώμην εἰσῆγε τοῖς πλή-
θεσι πανδημεὶ νηστείαν εἰς τὴν ἐπιοῦσαν τῷ θεῷ προ-
θέσθαι, καὶ κατὰ τὴν αὐτὴν ὥραν ἐκέλευεν εἰς τὸν
αὐτὸν τόπον ἀόπλους παρεῖναι, τῷ θεῷ φανερὸν ποιή-

10

15

20

25

30

