10

15

20

25

30

ΕΙΚΟΣΤΗ “ 291

Καίσαρος Ἀγρίππας ἐκδίδωσι πρὸς γάμον Ἀζίζῳ τῷ
Ἐμέσων βασιλεῖ, περιτέμνεσθαι θελήσαντι, Δρούσιλλαν
τὴν ἀδελφήν· Ἐπιφάνης γὰρ ὁ Ἀντιόχου τοῦ βασιλέως
παῖς παρῃτήσατο τὸν γάμον, μὴ βουληθεὶς εἰς τὰ Ἰου-
δαίων ε”θη μεταβαλεῖν, καίπερ τοῦτο ποιήσειν προϋ-
ποσχόμενος αὐτῆς τῷ πατρί. <140> καὶ ΑΜαριάμμην
δ’ ἐξέδωκεν Ἀρχελάῳ τῷ Ἑλκίου παιδί, πρότερον ὑπὸ
Ἀγρίππα τοῦ πατρὸς ἁρμοσθεῖσαν αὐτῷ· καὶ γίγνεται
θυγάτηρ αὐτοῖς ὄνομα Βερενίκη.

<141> διαλύονται δὲ τῇ Δρουσίλλῃ πρὸς τὸνἍζιζον
οἱ γάμοι μετ’ οὐ πολὺν χρόνον τοιαύτης ἐμπεσούσης
αἰτίας. <142> καθ’ ὃν καιρὸν τῆς Ἰουδαίας ἐπετρό-

πευσε Φῆλιξ. θεασάμενος ταύτην (καὶ γὰρ ἦν κάλλει

πασῶν διαφέρουσα) λαμβάνει τῆς γυναικὸς ἐπιθυμίαν,
καὶ Σίμωνα ὀνόματι, τῶν ἑαυτοῦ φίλων, Ἰουδαῖον,
Κύπριον δὲ γένος, μάγον εἶναι σκηπτόμενον, πέμπων
πρὸς αὐτὴν ἔπειθε τὸν ἄνδρα καταλιποῦσαν αὑτῷ γή-
μασθαι, μακαρίαν ποιήσειν ἐπαγγελλόμενος μὴ ὑπερη-
φανήσασαν αὐτόν. <143> ’ἢ δὲ κακῶς πράττουσα, καὶ
φυγεῖν τὸν ἐκ τῆς ἀδελφῆς Βερενίκης βουλομένη
φθόνον (διὰ γὰρ τὸ κάλλος παρ’ ἐκείνης ε’ν οὐκ ὀλί-
γοις ἐβλάπτετο), παραβῆναι τά τε πάτρια νόμιμα πεί-
θεται καὶ τῷ Φήλικι γήμασθαι. τεκοῦσα δ’ ἐξ αὐτοῦ
παῖδα προσηγόρευσεν Ἀγρίππαν. <144> ἀλλ’ ὃν μὲν
τρόπον ὁ νεανίας ἐκεῖνος σὺν τῇ γυναικὶ κατὰ τὴν
ἐκπύρωσιν τοῦ Βεσβίου ὄρους ἐπὶ τῶν Τίτου Καίσαρος
χρόνων ἠφανίσθη, μετὰ ταῦτα δηλώσω· <145> Βερε-
νίκη δὲ μετὰ τὴν “Ηρώδου τελευτήν, ὃς αὐτῆς ἀνὴρ
καὶ θεῖος ἐγεγόνει, πολὺν χρόνον ἐπιχηρεύσασα, φήμης
ἐπισχούσης ὅτι τάδελφῷ συνείη, πείθει Πολέμωνα

(Κιλικίας δ ’ ἦν οὗτος βασιλεύς) περιτεμόμενον ἄγεσθαι
19*

