38 ΑΡΧΑΙΟΛΟΓΙΑΣ

ἐγγραφῆναι τοῖς τῶν Ἰουδαίων ε”θεσι καὶ τότε γαμεῖν
(ἄλλως γὰρ οὐκ εἶναι δυνατόν), οὐχ ὑπομείνας, ἀλλὰ·
καὶ καταλευσθήσεσθαι πρὸς τῶν Ἀράβων εἰπὼν εἰ
τοῦτο πράξειεν, ἀπαλλάττεται. (226) Σαλώμην οὖν
ὅ τε Φερώρας ἤδη διέβαλλεν εἰς ἀκρασίαν, καὶ μᾶλλον 5
αἱ γυναῖκες λέγουσαι κοινωνίαν αὐτῇ γενέσθαι πρὸς τὸν
’Ἄραβα <2⁵27> τὴν δὲ κόρην ἣν τάδελφῷ κατηγγύησεν
ὁ βασιλεύς, ἣν ὁ μὲν Φερώρας οὐκ ἔλαβεν, ὡς προ-
εῖπον, ἡττημένος τῆς γυναικός, αἰτούσης Σαλώμης εἰς
τὸν υἱὸν τὸν ἐκ Κοστοβάρου γενόμενον, ὥρμητο μὲν 10
ἐκείνῳ συνοικίσαι, (228) μεταπείθεται δ’ ὑπὸ τοῦ
Φερώρα, τὸν νεανίσκον οὐκ εὔνουν ἔσεσθαι λέγοντος
διὰ τὴν ἀπώλειαν τοῦ πατρός, καὶ δικαιότερον εἶναι
λαβεῖν τὸν αὑτοῦ παῖδα τῆς τετραρχίας ὄντα διάδοχον.
οὕτω δὲ συγγνώμην ᾐτεῖτο καὶ μετέπεσεν οὗτος. 15
ἐκείνη μὲν οὖν, ἀντιμετατεθείσης τῆς ἐγγύης, ἐγα-
μεῖτο τῷ Φερώρα μειρακίῳ, φέρνην ἐπιδόντος ἑκατὸν
8 τάλαντα τοῦ βασιλέως· (229) οὐκ ἀνεῖτο δὲ τὰ κατὰ
τὴν οἰκίαν ἀεὶ καὶ μείζους τὰς ταραχὰς λαμβάνοντα.
καὶ συμπίπτει τι τοιοῦτον, ἐξ αι’τίας μὲν οὐκ εὐ- 20
πρεποῦς, χωρῆσαν δὲ πρόσω κατὰ δυσχέρειαν. (230)
ἦσαν εὐνοῦχοι τῷ βασιλεῖ διὰ κάλλος οὐ μετρίως
ἐσπουδασμένοι· τούτων ὃ μὲν οἰνοχοεῖν ὃ δὲ δεῖπνον
προσφέρειν ὃ δὲ κατακοιμίζειν τὸν βασιλέα πεπίστευτο,
καὶ τὰ μέγιστα τῶν ἐν ταῖς ἀρχαῖς. (231) καί τις 25
ἀναγγέλλει τῷ βασιλεῖ διαφθαρῆναι τούτους ὑπ’ Ἀλε-
ξάνδρου τοῦ παιδὸς ἐπὶ πολλοῖς χρήμασιν. ἀνακρί-
νοντι δὲ περὶ μὲν τῆς γεγενημένης πρὸς αὐτὸν κοινω-
νίας καὶ μίξεως ὡμολόγουν, ἄλλο δ’ οὐδὲν δυσχερὲς
εἰς τὸν πατέρα συνειδέναι. (232) βασανιζόμενοι δὲ 3ο
ξ 229 cf. Bell. [ud. Ι 24, 7.

 

