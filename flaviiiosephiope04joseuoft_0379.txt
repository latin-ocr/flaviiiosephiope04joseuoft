10

'15

20

25

30

13102 327

παρελάμβανον, καὶ μετὰ γνώμης τῆς ἐκείνων τὰς ἀπο-
φάσεις ἐποιούμην, μήτε προπετείᾳ πειρώμενος τοῦ δι-
καιόυ διαμαρτάνειν, καθαρεύειν τε παντὸς ἐν αὐταῖς
λήμματος. <8Ο> περὶ τριακοστὸν γοῦν ἔτος ὑπάρχων,
ἐν ᾧ χρόνῳ, κᾶν ἀπέχηταί τις τῶν παρανόμων ἐπι-
θυμιῶν, δύσκολον τὰς ἐκ τοῦ φθόνου διαβολὰς φεύ-
γειν, ἄλλως τε καὶ ἐπ’ ἐξουσίας ὄντα μεγάλης, γυναῖκα
μὲν πᾶσαν ἀνύβριστον ἐφύλαξα, πάντων δὲ τῶν διδο-
μένων ὡς μὴ χρῄζων κατεφρόνησα· ἀλλ’ οὐδὲ τὰς
ὀφειλομένας μοι ὡς ἱερεῖ δεκάτας ἀπελάμβανον παρὰ
τῶν κομιζόντων. <81> ἐκ μέντοι τῶν λαφύρων μέρος,
τοὺς Σύρους τοὺς τὰς πέριξ πόλεις κατοικοῦντας νι-
κήσας, ἔλαβον, ἃ καὶ εἰς Ιεροσόλυμα τοῖς συγγενέσιν
ὁμολογῶ πεπομφέναι. <82> καὶ δὶς μὲν κατὰ κράτος
ἑλὼν Σεπφωρίτας, Τιβεριεῖς δὲ τετράκις, Γαδαρεῖς δ’
ἅπαξ, καὶ τὸν Ἰωάννην πολλάκις ἐπιβουλεύσαντά μοι
λαβὼν ὑποχείριον, οὔτ’ αὐτὸν οὔτε τινὰς τῶν προειρη-
μένων ἐθνῶν ἐτιμωρησάμην, ὡς προῖὼν ὁ λόγος πα-
ραστήσει. <83> διὰ τοῦτ’ οἶμαι καὶ τὸν θεόν (οὐ γὰρ
λελήθασιν αὐτὸν οἱ τὰ δέοντα πράττοντες) καὶ ἐκ τῆς
ἐκείνων ῥύσασθαί με χειρός, καὶ μετὰ ταῦτα πολλοῖς
περιπεσόντα κινδύνοις διαφυλάξαι. περὶ ὧν ὕστερον
ἀπαγγελοῦμεν.

<84> τοσαύτη δ’ ἦν ἡ πρός με τοῦ πλήθους τῶν 16

Γαλιλαίων εὔνοια καὶ πίστις ὥστε, ληφθεισῶν αὐτῶν

κατὰ κράτος τῶν πόλεων, γυναικῶν δὲ καὶ τέκνων

ἀνδραποδισθέντων, οὐχ οὕτω ταῖς ἑαυτῶν ἐπεστέναξαν

συμφοραῖς ὥσπερ τῆς ἐμῆς ἐφρόντισαν σωτηρίας. <85>

ταῦτα δ’ ὁρῶν Ἰωάννης ἐφθόνησε· καὶ γράφει πρός

με παρακαλῶν ἐπιτρέψαι καταβάντι χρήσασθαι τοῖς ἐν
ξ 84 cf. Bell. Iud. Π 21, 6.

15

