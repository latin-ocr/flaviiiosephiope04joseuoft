350 ΙῼΣΗΠΟΤ

πεδον, τῆς κώμης ὅσον ἑξήκοντα σταδίους ἀποσχών.”
(215) πολλάκις μὲν οὖν τὰς δυνάμεις προηγάγομεν
ὡς εἰς μάχην, πλεόν δ’ οὐδὲν ἀκροβολισμῶν ἐπράξα-
μεν· ὁ γὰρ Πλάκιδος ὅσῳ περ ἐγίγνωσκε σπεύδοντά
με πρὸς μάχην, αὐτὸς καταπληττόμενος ὑπεστέλλετο. 5
τῆς μέντοι Πτολεμαΐδος οὐκ ἐχωρίζετο.

44 <216> κατὰ τοῦτον δὲ τὸν καιρὸν ἀφικόμενος Ἰω-
νάθης μετὰ τῶν συμπρέσβεων ὧν ἔφαμεν ἐκ τῶν Ἱε-
ροσολύμων ὑπὸ τῶν περὶ Σίμωνα καὶ ’Ἀνανον τὸν
ἀρχιερέα πεπέμφθαι, λαβεῖν με δι’ ἐνέδρας ἐπεβού- 10
λευεν· <217> φανερῶς γὰρ ἐπιχειρεῖν οὐκ ἐτόλμα.
γράφει δὲ πρός με τοιαύτην ἐπιστολήν. ςἸωνάθης καὶ
οἱ σὺν αὐτῷ πεμφθέντες ὑπὸ τῶν Ἱεροσολυμιτῶν Ἰω-
σήπῳ χαίρειν. ἡμεῖς ὑπὸ τῶν ἐν Ἱεροσολύμοις πρώ-
των, ἀκουσάντων τὸν ἀπὸ Γισχάλων Ἰωάννην ἐπιβε- 15
βουλευκέναι σοι πολλάκις, ἐπέμφθημεν ἐπιπλήξοντες
αὐτῷ καὶ παραινέσοντες εἰς τὸ λοιπὸν ὑπακούειν σοι.
<218> βουλεύσασθαι δὴ σὺν σοὶ θέλοντες περὶ τῶν
κοινῇ πρακτέων, παρακαλοῦμεν ἥκειν θᾶττον πρὸς ἡμᾶς,
καὶ μὴ μετὰ πολλῶν· οὐδὲ γὰρ ἡ κώμη δύναιτ’ ἂν 20
στρατιωτῶν πλῆθος ὑποδέξασθαιῖ <219> ταῦτα δ’
ἔγραφον προσδοκῶντες δυοῖν θάτερον, ἢ ὅτι χωρὶς
ὅπλων ἀφικόμενον πρὸς αὐτοὺς ἕξουσιν ὑποχείριον, ἢ
πολλοὺς ἐπαγόμενον κρινοῦσι πολέμιον. 220> ἧκε
δέ μοι τὴν ἐπιστολὴν ἱππεὺς κομίζων, θρασὺς ἄλλως ‘25
νεανίας τῶν παρὰ βασιλεῖ ποτε στρατευσαμένων· ἦν
δ’ ὥρα νυκτὸς ἤδη δευτέρα, καθ’ ἣν ἐτύγχανον μετὰ
τῶν φίλων καὶ τῶν τῆς Γαλιλαίας πρώτων ἑστιώμενος.
<221> οὗτος δή, προσαγγείλαντος οἰκέτου μοι ἥκειν
τινα ἱππέα Ἰουδαῖον, εἰσκληθεὶς ἐμοῦ κελεύσαντος 30

ᾗ 216 ef. Bell. Iud. II ⁵21, 7.

