262 APXAIOAOPIAE

<334> ὃ δ’ εἰπεῖν ἔχων οὐδὲν τυχεῖν ε’δεῖτο συγγνώμης. ’
καὶ ὁ βασιλεὺς θᾶττον ἢ προσεδόκησέ τις διηλλάττετο,
τὴν πραότητα κρίνων βασιλικωτέραν ὀργῆς, καὶ πρέ-
πειν εἰδὼς τοῖς μεγέθεσι θυμοῦ πλεόν ἐπιείκειαν. τὸν
Σίμωνα γοῦν καὶ δωρεᾶς τινὸς ἀξιώσας ἀπεπέμψατο. 5

5 <335> πολλοῖς δὲ κατασκευάσας πολλὰ Βηρυτίους
ἐξαιρέτως ἐτίμησε. θέατρον γὰρ αὐτοῖς κατεσκεύασε
πολυτελείᾳ τε καὶ κάλλει πολλῶν διαφέρον, ἀμφιθέα-
τρόν τε πολλῶν ἀναλωμάτων, βαλανεϊά τε πρὸς τού-
τοις καὶ στοάς, ἐν οὐδενὶ τῶν ἔργων στενότητι δαπα- 10
munium} ἢ τὸ κάλλος ἀδικήσας ἢ τὸ μέγεθος. <336>
ἐπεδαψιλεύσατο δ’ αὐτῶν τὴν καθιέρωσιν μεγαλοπρε-
πῶς, ἐν τῷ θεάτρῳ μὲν θεωρίας ἐπιτελῶν, πάνθ’ ὅσα ’
μουσικῆς ἔργα παράγων καὶ ποικίλης ποιητικὰ τέρψεως,
ἐν δὲ τῷ ἀμφιθεάτρῳ πλήθει μονομάχων τὴν αὑτοῦ 15
δεικνὺς μεγαλόνοιαν, <337> ἔνθα καὶ τὴν κατὰ πλῆ-
θος ἀντίταξιν βουληθεὶς γενέσθαι τῶν θεωμένων
τέρψιν ἑπτακοσίους ἄνδρας ἑπτακοσίοις μαχησομένους
ἔπεμψε, κακούργους ὅσους εἶχεν ἀποτάξας εἰς τήνδε
τὴν πρᾶξιν, ἵν’ οἳ μὲν κολασθῶσι, τὸ πολέμου δ’ ἔργον 20
γένηται τέρψις εἰρήνης.

8 <338> τούτους μὲν δὴ σύνδυο διέφθειρεν, ἐν Βη-
ρυτῷ δὲ τελέσας τὰ προειρημένα μετῆλθεν εἰς Τιβε-
ριάδα πόλιν τῆς Γαλιλαίας. ἦν δ’ ἄρα τοῖς ἄλλοις
βασιλεῦσι περίβλεπτος. ἧκε γοῦν παρ’ αὐτὸν Κομμα- 25
γηνῆς μὲν βασιλεὺς Ἀντίοχος, Ἐμεσῶν δὲ Σαμψιγέρα-
μος, καὶ Κότυς (τῆς μικρᾶς Ἀρμενίας οὗτος ἐβασί-
λευσε), καὶ Πολέμων τὴν Πόντου κεκτημένος δυνα-
στείαν, “Ηρώδης ve· οὗτος ἀδελφὸς ἧν αὐτοῦ, ἦρχε
δὲ τῆς Χαλκίδος. <339> ὡμίλησε δὲ πᾶσι κατὰ τὰς 30
ὑποδοχὰς καὶ φιλοφρονήσεις ὡς μάλιστα διαδεΐξαι φρο-

 

