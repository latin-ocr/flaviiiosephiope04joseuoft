32 APXAIOAOFIAZ

<189> στάσις γὰρ ἦν ὥσπερ ἐμφυλίου πολέμου κατὰ

τὴν αὐλὴν καὶ μίση πρὸς ἀλλήλους ἀνθυπερβαλλομένων .

ταῖς διαβολαῖς. <19Ο> ἐστρατήγει δ’ ἀεὶ κατὰ τῶν
ἀδελφῶν Ἀντίπατρος, δεινὸς ὢν ἔξωθεν μὲν περιβάλ-
λειν αὐτοὺς ταῖς αἰτίαις, αὐτὸς δὲ πολλάκις ἀπολογου-
μένου τόπον λαμβάνων, ἵν’ εἴη τὸ δοκοῦν εὔνουν
πιστὸν αὐτῷ πρὸς τὰς ἐπιχειρήσεις ὧν ἐδόκει. καὶ
τούτῳ τῷ τρόπῳ ποικίλως ἐκπεριεληλύθει τὸν πατέρα,
μόνος ὑπὲρ τῆς ἐκείνου σωτηρίας ἅπαντα πράττειν
αὐτὸς πεπιστωκώς. <191> ὃ δε καὶ Πτολεμαῖον, ὃς
ἦν αὐτῷ διοικητὴς τῶν τῆς βασιλείας πραγμάτων,
Ἀντιπάτρω συνιστη, καὶ μετα τῆς ἐκείνου μητρὸς
ὑπερ τῶν ἐπειγόντων ἐβουλεύετο. καὶ καθόλου τὰ
πάντ’ ἦσαν οὗτοι, καὶ πράττειν ὅσα θέλοιεν, καὶ πρὸς
δύσνοιαν ἄγειν τὸν βασιλέα τῶν ἔξωθεν ὅσοις ἐδόκει
συμφέρειν. <li-E» οἱ δ’ ἐκ τῆς Μαριάμμης χαλεπώ-
τερον ἀεὶ διετίθεντο, καὶ τὴν ἀτιμίαν ὑπ’ εὐγενείας
οὐκ ἔφερον παρεωσμένοι καὶ τάξιν ἀτιμοτέραν ἔχοντες.
αἴ γε μὴν γυναῖκες, <193> ἡ μὲν Ἀλεξάνδρῳ συνοι-
κοῦσα, θυγάτηρ Ἀρχελάου Γλαφύρα, μῖσος εἶχεν εἰς
τὴν Σαλώμην κατά τε τὴν πρὸς τὸν ἄνδρα διάθεσιν
κάκ τοῦ πρὸς τὴν ἐκείνης θυγατέρα δοκεῖν ὑπερηφανώ-
τερον διακεῑσθαι· συνῴκει μὲν γὰρ Ἀριστοβούλῳ, τὴν
δὲ ἰσοτιμίαν αὐτῆς ἀνηξιοπάθει Γλαφύρα.

<194> δευτέρας οὖν ταύτης ἔριδος ἐμπεπτωκυίας
οὐδ’ ὁ τοῦ βασιλέως ἀδελφὸς Φερώρας ἔξω ταραχῆς
ἦν. ἰδίαν δ’ ὑπόθεσιν ὑποψίας καὶ μίσους εἶχεν·
ἐνεπεπτώκει μὲν γὰρ εἰς ε”ρωτα δουλευούσης αὐτῷ
γυναικός, ἥττητο δὲ τῆς ἀνθρώπου μεμηνότως, ἐπὶ

10

15

20

25

τοσοῦτον κρατούμενος ὥστ’ αὐτῷ καὶ τῆς τοῦ βασι- 30

ξ 190 cf. Bell. Iud. Ι 24, 1. g 194 cf. Bell. Iud. Ι 24, 5.

 

