10

15

ΞΟ

25

30

ΕΚΚΑῙΔΕΚΑΤΗ 59

φέρων δισχιλίους καὶ πεντακοσίους τοὺς ἀπολωλότας
ἐ’λεγε.’

(351) ταῦτα μᾶλλον ἐκίνει τὸν Καίσαρα, καὶ πρὸς
τὸν Συλλαῖον ἐπιστραφεὶς ὀργῆς μεστὸς ἀνέκρινεν
ὁπόσοι τεθνήκασι τῶν Ἀράβων. ἀπορουμένου δ’ αὐ-
τοῦ καὶ πεπλανῆσθαι λέγοντος, αἵ τε συνθῆκαι τῶν
δανείων ἀνεγιγνώσκοντο καὶ τὰ τῶν ἡγεμόνων γράμ-
ματα, πόλεις θ’ ὅσαι τὰ λῃστήρια κατῃτιῶντο. <352>
καὶ πέρας εἰς τοῦτο μετέστη Καῖσαρ ὡς τοῦ μὲν Συλ-
λαιόυ καταγνῶναι θάνατον, “Ηρώδῃ δὲ διαλλάττεσθαι,
μετάνοιαν ἐφ’ οἷς ἐκ διαβολῆς πικρότερον ἔγραψεν
αὐτῷ πεπονθώς, καί τι τοιοῦτον εἰπεῖν εἰς τὸν Συλ-
λαῖον, ὡς ἀναγκάσειεν αὐτὸν ψευδεῖ λόγῳ πρὸς ἄνδρα
φίλον ἀγνωμονῆσαι. <353> τὸ δὲ σύμπαν, ὁ μὲν Συλ-
λαῖος ἀνεπέμπετο τὰς δίκας καὶ τά χρέα τοῖς δεδανει-

⁴ κόσιν ἀποδώσων, εἶθ’ οὕτω κολασθησόμενος. Ἀρέτᾳ

δ’ οὐκ εὐμενὴς ἧν Καῖσαρ, ὅτι τὴν ἀρχὴν μὴ δι’
ἐκείνου ἀλλὰ καθ’ αὑτὸν ἔλαβεν. ἐγνώκει γὰρ καὶ
τὴν Ἀραβίαν Ἡρώδῃ διδόναι, διεκώλυσε δὲ τὰ παρ’
ἐκείνου πεμφθέντα γράμματα. <354> τοῖς γὰρ περὶ
τὸν Ὄλυμπον καὶ ’ὅολόμνιον, ἐὐμενῆ Καίσαρα πυθο-
μένοις, εὐθὺς ἔδοξεν ἐξ ἐντολῆς (Ηρώδου τὰ περὶ τῶν
παίδων γράμματα καὶ τοὺς ἐλέγχους ἀναδιδόναι. <355>
Καῖσαρ δ’ ἀναγνοὺς τὸ μὲν ἀρχὴν ἄλλην προστιθέναι
γέροντι καὶ κακῶς πράττοντι τὰ περὶ τοὺς παῖδας οὐκ
ᾠήθη καλῶς ἔχειν, δεξάμενος δὲ τοὺς παρ’ Ἀρέτα,
καὶ τοῦτο μόνον ἐπιτιμήσας, ὡς προπετείᾳ χρήσαιτο
τῷ μὴ ’παρ’ αὐτοῦ τὴν βασιλείαν ἀναμεῖναι λαβεῖν, τά
τε δῶρα προσήκατο καὶ τὴν ἀρχὴν ἐβεβαίωσεν.

<356> εΗρώδῃ δὲ γράφει διηλλαγμένος, ἐπί τε τοῖς11

ξ 356 cf. Bell. Iud. Ι 27, l.

9

