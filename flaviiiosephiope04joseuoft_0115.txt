ΕΚΚΑΙΔΕΚΑΤΙΙ 63

σιαζομένους εἰς αὐτὸ τὸ πέρας ἐλθεῖν, καὶ τοῖς μὲν
πάθεσιν ἐδυσχέραινον, οὐκ ἧν δ’ οὔτ’ εἰπεῖν τι προ-
πετὲς οὔτ’ ἄλλου λέγοντος ἀκούειν ἀκίνδυνον, ἀλλ’
ἐγκεκλεισμένοι τὸν ε”λεον ὀδυνηρῶς μὲν ἀναύδως δὲ
-··»τὴν ὑπερβολὴν τοῦ πάθους ἔφερον. <375> εἷς δ’
αὐτῶν πάλαι στρατιώτης, ὄνομα Τίρων, υἱοῦ αὐτῷ
καθ’ ἡλικίαν ὄντος Ἀλεξάνδρῳ φίλου, πάνθ’, ὅσα καὶ
τοῖς ἄλλοις ὑποδυόμενα δι’ ἡσυχίας ἦν, αὐτὸς ὑπ’
ἐλευθεριότητος ἐξελάλει, <376> καὶ βοᾶν ἠναγκάζετο
1¹> πολλάκις ἐν τοῖς πλήθεσιν, ἀπαρακαλύπτως λέγων ὡς
ἀπόλοιτο μὲν ἡ ἀλήθεια, τὸ δὲ δίκαιον ἐκ τῶν ἀν-
θρώπων ἀνῃρημένον εἴη, κρατοίη δὲ τὰ ψεύσματα καὶ
ἡ κακοήθεια, καὶ τοσοῦτον νέφος ἐπάγοι τοῖς πράγ-
μασιν, ὡς μηδὲ vec μέγιστα τῶν ἀνθρωπίνων παθῶν
15 ὁρᾶσθαι τοῖς ἁμαρτάνουσιν. <377> τοιοῦτος ὢν ἐδόκει
’ μὲν οὐκ ἀκινδύνως παρρησιάζεσθαι· τὸ δ’ εὔλογον
ἐκίνει πάντας, οὐκ ἀνάνδρως αὐτοῦ πρὸς τὸν καιρὸν
ἱσταμένου. <378> διὸ καὶ πάνθ’, ἅπερ αὐτὸς εἴποι ἂν
ἕκαστος, ἡδέως ἤκουον ὑπ’ ἐκείνου λεγόμενα, καὶ τὸ
20 καθ’ αὑτοὺς ἀσφαλὲς ἐν τῷ σιγᾶν προορώμενοι τὴν
ἐκείνου παρρησίαν ὅμως ἀπεδέχοντο· τὸ γὰρ προσδοκώ-
μενον πάθος ἐβιάζετο πάνθ’ ὁντινοῦν ὑπὲρ αὐτοῦ
λαλεῖν.
(379) ὃ δὲ καὶ πρὸς τὸν βασιλέα μετὰ πάσης
25 παρρησίας ὠσάμενος μόνος μόνῳ λέγειν ἠξίου, καὶ
συγχωρήσαντος (οὐ δυνάμενος’ εἶπεν, (ὦ βασιλεῦ, δια-
καρτερεῖν ἐπὶ τοιούτῳ πάθει, τὴν τολμηρὰν ταύτην
παρρησιάν, ἀναγκαίαν δὲ σοὶ καὶ συμφέρουσαν, εἰ
λάβοις τι χρήσιμον ἐξ αὐτῆς, προύκρινα τῆς ἐμῆς
30 ἀσφαλείας. <380> ποῖ ποτὲ ᾤχοντό σοι καὶ πεπτώ-
κασιν ἐκ τῆς ψυχῆς αἱ φρένες; ποῖ δὲ καὶ ὁ περιττὸς

