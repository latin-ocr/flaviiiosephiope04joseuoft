10

15

20

25

30

ΒΙΟΣ 361

ξοις.’ ὑπεδείκνυε δὲ τοὺς περὶ Ἰωνάθην. <279> ταῦτ’
εἰπόντα τὸν Ἰησοῦν ἐπῄνει παρελθὼν Ἰοῦστος, καί
τινας ἐκ τοῦ δήμου συνέπειθεν. οὐκ ἠρέσκετο δὲ τοῖς
λεχθεῖσι τὸ πλῆθος, καὶ πάντως ἂν εἰς στάσιν ἐχώρη-
σαν, εἰ μὴ τὴν σύνοδον διέλυσεν ἐπελθοῦσα ἕκτη ὥρα,
καθ’ ἣν τοῖς σάββασιν ἀριστοποιεῖσθαι νόμιμόν ἐστιν
ἡμῖν. καὶ οἶ περὶ τὸν Ἰωνάθην εἰς τὴν ἐπιοῦσαν
ὑπερθέμενοι τὴν βουλὴν ἀπῇσαν ἄπρακτοι. <280>
εὐθὺς δέ μοι τούτων ἀπαγγελθέντων πρῲ διέγνων εἰς
τὴν Τιβεριέων πόλιν ἀφικέσθαι. καὶ τῇ ἐπιούσῃ περὶ
πρώτην ὥραν ἧκον άπὸ τῶν Ταριχαιῶν, καταλαμβάνω
δὲ συναγόμενον ἤδη τὸ πλῆθος εἰς τὴν προσευχήν·
ἐφ’ ὅ τι δ’ ἧν αὐτοῖς ἡ σύνοδος, οὐκ ἐγίγνωσκον οἱ
συλλεγόμενοι. <231> οἶ δὲ περὶ τὸν Ἰωνάθην ἀπροσ-
δοκήτως θεασάμενοί με παρόντα διεταράχθησαν· εἶτ’
ἐπινοοῦσι διαδοῦναι λόγον ὅτι Ῥωμαίων ἱππεῖς ἐν τῇ
μεθορίῳ πόρρω τριάκοντα σταδίων ἀπὸ τῆς πόλεως,
κατὰ τόπον λεγόμενον Ὁμόνοιαν, εἰσὶν ἑωραμένοι.
<232> καὶ προσαγγελθέντων τούτων ἐξ ὑποβολῆς πα-
ρεκάλουν οἱ περὶ τὸν Ἰωνάθην μὴ περιιδεῖν ὑπὸ τῶν
πολεμίων λεηλατουμένην αὐτῶν τὴν γῆν. ταῦτα δ’
ἔλεγον δι’ ἐννοίας ἔχοντες ἐμὲ προφάσει τῆς κατεπει-
γούσης βοηθείας μεταστήσαντες αὐτοὶ τὴν πόλιν ἐχθράν
μοι κατασκευάσαι. <283> ἐγὼ δὲ καίπερ εἰδὼς αὐτῶν
τὸ ἐνθύμημα ὅμως ὑπήκουσα, μὴ δόξαν παράσχω τοῖς
Τιβεριεῦσιν οὐ προνοούμενος αὐτῶν τῆς ἀσφαλείας.
<284> ἐξῆλθον οὖν, καὶ γενόμενος κατὰ τὸν τόπον,
ὡς οὐδ’ ἴχνος πολεμίων εὗρον, ὑποστρέφω συντόνως
ὁδεύσας, καὶ καταλαμβάνω τήν τε βουλὴν πᾶσαν συν-
εληλυθυῖαν καὶ τὸν δημοτικὸν ὄχλον, ποιουμένους τε
πολλὴν κατηγορίαν μου τοὺς περὶ τὸν Ἰωνάθην ὡς

55

