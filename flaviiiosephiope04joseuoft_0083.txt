ΕΚΚΑΙΔΕΚΑΤΗ 3 l

γὰρ ἐν τῇ βασιλείᾳ καὶ συνὼν αὐτῷ,’κεχαρισμένως

ἐκείνῳ καὶ καθ’ ὑπηρεσίαν γέγραφεν, μόνων ἁπτόμενος
τῶν πρὸς εὔκλειαν αὐτῷ φερόντων, πολλὰ δὲ καὶ τῶν
ἐμφανῶς ἀδίκων ἀντικατασκευάζων καὶ μετὰ πάσης
5 σπουδῆς ἐπικρυπτόμενος· <185> ὅς γε καὶ τὸν ΑΜαρι-
άμμης θάνατον καὶ τῶν παίδων αὐτῆς οὕτως ὠμῶς
τῷ βασιλεῖ πεπραγμένον εἰς εὐπρέπειαν ἀνάγειν βου-
λόμενος ἐκείνης τ’ ἀσέλγειαν καὶ τῶν νεανίσκων ἐπι-
βουλὰς καταψεύδεται, καὶ διατετέλεκε τῇ γραφῇ τὰ
10 μὲν πεπραγμένα δικαίως τῷ βασιλεῖ περιττότερον ἐγκω-
μιάζων, ὑπὲρ δὲ τῶν παρανομηθέντων ἐσπουδασμένως
ἀπολογούμενος. <186> ἐκείνῳ μὲν οὖν πολλὴν ἄν τις,
ὡς ἔφην, ἔχοι τὴν συγγνώμην· οὐ γὰρ ἱστορίαν τοῖς
ἄλλοις ἀλλ’ ὑπουργίαν τῷ βασιλεῖ ταύτην ἐποιεῖτο·
15 <187> ἡμεῖς δὲ καὶ γένους ὄντες ἀγχοῦ τῶν ἐξ Ἀσα-
μωναίου βασιλέων καὶ διὰ τοῦτο σὺν τιμῇ καὶ τὴν
ἱερωσύνην ἔχοντες, τὸ ψεύσασθαί τι περὶ αὐτῶν οὐκ
εὐπρεπὲς ὑπειληφότες καθαρῶς καὶ δικαίως ἐκτίθεμεν
τὰς πράξεις, πολλοὺς μὲν τῶν ἐγγόνων τῶν ἐκείνου
20 βασιλεύοντας ἔτι δι’ ἐντροπῆς ἔχοντες, τὴν δ’ ἀλήθειαν
πρὸ ἐκείνων τετιμηκότες, ἥν, ὅτε δικαίως ἐγίγνετο . . .
συνέβη δὲ παρ’ αὐτοῖς ἐκείνοις ὀργῆς τυγχάνειν.
<188> “Ηρώδης δὲ διὰ τὴν ἐπιχείρησιν ἣν ἐποιή-
σατο τῷ τάφῳ, χεῖρον ἐδόκει πράττειν ἐν τοῖς κατὰ
25 τὴν οἰκίαν, εἴτε δὴ τοῦ μηνίματος ἐπιδόντος εἰς ἃ
μάλιστα καὶ πρότερον ἐνόσει πλείω γενέσθαι καὶ πρὸς
ἀνηκέστους ἐξελθεῖν συμφοράς, εἴτε καὶ τῆς τύχης ἐν
ἐκείνοις τὴν ἐπίθεσιν ποιουμένης ἐν οἷς τὸ κατὰ
τὴν αἰτίαν εὔκαιρον οὐ μικρὰν πίστιν παρεῖχε τοῦ
30 διὰ τὴν ἀσέβειαν αὐτῷ τὰς συμφορὰς ἀπηντηκέναι.
ξ 188 cf. Bell. Iud. I ⁶24, 1.

ΚΟ

