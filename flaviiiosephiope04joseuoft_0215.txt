OKTQKAIAEKATH 163

διάνοιαν Κύπρος ἡ γυνή, παντοία τ’ ἧν ἀπείργουσα
τῶν ἐπὶ τοιούτοις βουλευμάτων. διαπέμπεται δὲ καὶ
ὡς τὴν ἀδελφὴν αὐτοῦ “Ηρωδιάδα, (Ηρώδῃ τῷ τε-
τράρχῃ συνοικοῦσαν, γράμματα, δηλοῦσα τό τ’ ἐπὶ
5τοῖς τοιούτοις τοῦ Ἀγρίππα προβουλεῦσαν καὶ τὴν
ἀνάγκην ἣ ἐπ’ αὐτὸ ἐξῆγεν, <149> ἐκέλευέ τε συγγενῆ
οὖσαν βοηθεῖν καὶ τὸν ἄνδρα πρὸς τοῦτο παρασκευά-
ζειν, θεωροῦσαν ὡς αὐτὴ παντοίως κουφίζοι τὸν ἄν·
δρα, καὶ ταῦτ’ οὐκ ἐξ ὁμοίων ἀφορμῶν. οἳ δὲ μετα-
10 πέμψαντες αὐτὸν οἰκητήριον ἀπέδειξαν Τιβεριάδα, καί
τι καὶ ἀργύριον ὥρισαν είς τὴν δίαιταν, ἀγορανομίᾳ
τε τῆς Τιβεριάδος ἐτίμησαν. <150> οὐ μὴν ἐπὶ πλεῖόν
γε “Ηρώδης ἐνέμεινε τοῖς δεδογμένοις· καίτοι γ’ οὐδ’
ὣς ἀρκοῦντα ἧν. ἐν γὰρ Τύρῳ παρὰ συνουσίαν ὑπ’
· 15 οἴνου γενομένων αὐτοῖς λοιδοριῶν, ἀνεκτὸν οὐχ ἡγησά-
μενος Ἀγρίππας, τοῦ εΗρώδου τ’ ἐπονειδίσαντος είς
ἀπορίαν καὶ τροφῆς ἀναγκαιάς μετάδοσιν, ὡς Φλάκ-
κον τὸν ὑπατικὸν εἴσεισι, φίλον ἐπὶ Ῥώμης τὰ μάλιστ’
αὐτῷ γεγονότα πρότερον” Συρίαν δ’ ἐν τῷ τότε διεῖ-
20 πεν. <151> καὶ δεξαμένου Φλάκκου παρὰ τούτῳ διῆ- 3
γεν, προκατειληφότος αὐτὸν ἐκεῖ καὶ Ἀριστοβούλου,
ὃς ἀδελφὸς ὢν Ἀγρίππα διάφορός τ’ ἧν· οὐ μὴν ἐβλά-
πτοντο ἔχθρα τῇ ἀλλήλων ὥστε μὴ φιλίᾳ τοῦ ὑπατικοῦ
τὰ εἰκότα τιμὴν φέρεσθαι. <152> οὐ μὴν ὅ γ’ Ἀρι-
25 στόβουλος ἀνίει τι τοῦ πρὸς τὸν Ἀγρίππαν δυσμενοῦς,
μέχρι καὶ είς ἔχθραν αὐτὸν Φλάκκῳ· καθίστησιν, αἰ-
τίαν τοιαύτην ἑπὶ τῇ δυσμενείᾳ παραλαβών. <153>
Δαμασκηνοὶ Σιδωνίοις περὶ ὅρων διάφοροι καθεστῶ-
τες, μέλλοντος Φλάκκου περὶ τούτων ἀκροάσεσθαι,
30 μαθόντες τὸν Ἀγρίππαν ὡς παρ’ αὐτῷ μέγα δύναται,
ἠξίουν μερίδος τῆς αὐτῶν γενέσθαι, ἀργύριόν τε πλεῖ-
11*

