ENNEAKAIAEKATH 243

τῆς σωτηριάς, ἄλλως τε καὶ ἐπειδὴ τῶν περὶ τὸν
Ἀσπρήναν ἐτεθέατο τὰς κεφαλὰς παραφερομένας. εί-
στήκει δὲ κατά τι προσβατὸν ὀλίγαις βαθμῖσι χωρίον,
ὑπεσταλκὼς τῷ κατ’ αὐτὸ σκότῳ. <217> καὶ Γρᾶτος

ι’» τῶν περὶ τὸ βασίλειόν τις στρατιωτῶν θεασάμενος,
καὶ τοῦ μὲν ἀκριβωσομένου τὴν ὄψιν ἀμαθὴς ὢν διὰ
τὸν σκότον, τοῦ δ’ ἄνθρωπον εἶναι τὸν ὑπολοχῶντα
κριτὴς εἶναι μὴ ἀπηλλαγμένος, προσῄει τ’ ἐγγύτερον
καὶ ὑποχωρεῖν ἠξιωκότος ἐπέκειτο, καὶ καταλαβὼν ἐπι-

10 γνωρίζει καὶ (Γερμανικὸς μὲν οὗτος’ φησὶ πρὸς τοὺς
ἑπομένους, καὶ (στησώμεθα τοῦτον ἡγεμόνα φερόμε-
voc? <218> Κλαύδιος δ’ ἐφ’ ἁρπαγῇ παρεσκευασμέ-
νους αὐτοὺς ὁρῶν, καὶ δείσας μὴ κατὰ φόνον ἀποθάνοι
τὸν Γαΐου, φειδὼ σχεῖν ἠξίου, τοῦ καθ’ αὑτὸν ἀν-

15 επαχθοῦς ἀνάμνησιν αὐτοῖς ὑποτιθεὶς καὶ τοῦ ἀπρομη-
θοῦς τῶν γεγονότων. <219> καὶ ὁ Γρᾶτος μειδιάσας
ἐπισπᾶται τῆς δεξιᾶς καὶ (παῦσαί φησί (μικρολογού-
μενος περὶ τῆς σωτηριάς, δεόν σε μεγαλοφρονεῖσθαι
περὶ τῆς ἡγεμονίας, ἣν οἱ θεοὶ Γάιον ἀφῃρημένοι τῇ

20 σῇ συνεχώρησαν ἀρετῇ, πρόνοιαν τῆς οἰκουμένης λα-
βόντες. <220> ἀλλ’ ἴθι καὶ τῶν προγόνων ἀπολάμ-
βανε τὸν θρόνον.’ ἀνεβάσταζε δ’ αὐτὸν οὐ πάνυ
βαίνειν τοῖς ποσὶ δυνάμενον ὑπό τε φόβου καὶ χάρ-
ματος τῶν εἰρημένων.

25 <221> συνεστρέφοντο δὲ περὶ τὸν Γρᾶτον ἤδη
καὶ πλείους τῶν σωματοφυλάκων, καὶ θεωροῦντες τὸν
Κλαύδιον ἀγόμενον ἐσκυθρώπαζον δόξῃ τοῦ ἐπὶ κό-
λασιν ἕλκεσθαι τῶν ἐπὶ τοιοῖσδε ζημιῶν, ὡς ἄνδρα
ἀπράγμονα διὰ βίου τοῦ παντός, καὶ κινδύνοις οὔ τι

30 μετρίοις ἐπὶ τῆς Γαΐου ἀρχῆς ὡμιληκότα· τινες δὲ καὶ
τοῖς ὑπάτοις ἐπιτρέπειν κρίσιν ἠξίουν τὴν περὶ αὐτόν.

16*

N)

