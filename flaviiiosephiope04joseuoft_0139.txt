EIITAKAIAEKATH 8 7

τὰ πάντα, εἰκός τ’ οὐκ εἶναι τῶν ἀλλαχόθεν ἐπιβου-
λῶν τὸν πατέρα ἐξελόμενον αὐτὸν ἐπιβουλευτὴν κατα-
στῆναι, καὶ ἀφανίζοντα ἀρετὴν ἢ ἐπ’ ἐκείνοις ἐμαρτυ-
ρεῖτο αὐτῷ, κακίᾳ τῇ ἐπὶ τοῖσδε μελλούσῃ συνεῖναι.
⁵<102> καίτοι γε τοῦ βασιλεύοντος διάδοχον προαπο-
δεδεῖχθαι, καὶ τοῦ συναπολαυσομένου τιμῶν, αἳ εἰς
τὸ παρὸν περιῆσαν, οὐκ ἐπικεκωλῦσθαι, εἰκός τ’ οὐκ
εἶναι τὸν ἁπάντων ἀκινδύνως καὶ μετ’ ἀρετῆς ἔχοντα
τὴν ἡμίσειαν, μετὰ ψόγων καὶ κινδύνου ἐφίεσθαι τοῦ
10 ὅλου, ἄδηλον εἰ δυνάμενον περιγενέσθαι, καὶ ταῦτα
τεθεαμένον τὴν ζημίαν τῶν ἀδελφῶν, καὶ μηνυτὴν
μὲν καὶ κατηγορητὴν γενόμενον λανθάνειν δυναμένων,
κολαστὴν δ’, ἐπεὶ φανεροὶ κατέστησαν πονηροὶ τὰ
πρὸς τὸν πατέρα ὄντες. <103> καὶ τάδε μὲν αὐτῷ
,15 τῶν ἐνταῦθα ἠγωνισμένων παραδείγματα εἶναι, τῶν
ἀκράτῳ εὐνοία πρὸς τὸν πατέρα πεπολιτευμένων· τῶν
δ’ ἐπὶ Ῥώμης μάρτυρα εἶναι Καίσαρα, ἐπ’ ἴσης τῷ
θεῷ ἀπατηθῆναι οἷόν τ’ ὄντα· <104> ὧν πίστιν εἶναι
τὰ ὑπ’ ἐκείνου γράμματα ἐπεσταλμένα, ὧν οὐ καλῶς
20 ἔχειν ἰσχυροτέρας εἶναι τὰς διαβολὰς τῶν στασιάζειν
αὐτοὺς προθεμένων, (ὧν) τὰς πλείους ἀποδημίᾳ τῇ
αὑτοῦ συντεθῆναι σχολῆς τοϊς ἐχθροῖς ἐγγενομένης,
ἣν οὐκ ἂν αὐτοῖς ἐπιδημοῦντος παραγενέσθαι. <1Οὸ>
διαβάλλοντος δὲ καὶ τὰς βασάνους εἰς ψευδολογίαν, ὡς
25 τῆς ἀνάγκης φύσιν ἐχούσης διδάσκειν τοὺς ὑποπεσόν-
τας ἡδονῇ τὰ πολλὰ τῶν ἐφεστηκότων λέγειν, καὶ παρέ-
χοντος αὑτὸν εἰς βάσανον . . .
<106> ἐπὶ τούτοις τροπῆς τοῦ συνεδρίου γενομένης
(σφόδρα γὰρ ᾤκτειραν τὸν Ἀντίπατρον δάκρυσί τε
30 καὶ αἰκίαις τοῦ προσώπου χρώμενον, ὥστε καὶ τοῖς
ξ 106 cf. Bell. Iud. Ι 32, 4.

