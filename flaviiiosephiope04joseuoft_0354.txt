4

302 ΑΡΧΑῐοΛοΓῐΑΣ

Ἱεροσολυμιτῶν πόλιν, πᾶσαν εἰσηνέγκατο σπουδὴν καὶ
πρόνοιαν ὑπὲρ τοῦ τὴν χώραν εἰρηνεύεσθαι, τοὺς πολ-
λοὺς τῶν σικαρίων διαφθείρας. (205) ὁ δ’ ἀρχιερεὺς
Ἀνανίας καθ’ ἑκάστην ἡμέραν ἐπὶ μέγα προύκοπτε
δόξης, καὶ τῆς παρὰ τῶν πολιτῶν εὐνοίας τε καὶ τιμῆς
ἠξιοῦτο λαμπρῶς. ἦν γὰρ χρημάτων ποριστικός· καθ’
ἡμέραν οὖν τὸν Ἀλβῖνον καὶ, τὸν ἀρχιερέα δώροις
ἐθεράπευεν. <206> εἶχε δ’ οἰκέτας πάνυ μοχθηρούς,
οἳ συναναστρεφόμενοι τοῖς θρασυτάτοις ἐπὶ τὰς ἄλω-

νας πορευόμενοι τὰς τῶν ἱερέων δεκάτας ἐλάμβανον

βιαζόμενοι, καὶ τοὺς μὴ διδόντας οὐκ ἀπείχοντο τύ-
πτειν. <207> οἵ τ’ ἀρχιερεῖς ὅμοια τοῖς ἐκείνου δού-

10

λοις ἔπραττον, μηδενὸς κωλύειν δυναμένου. καὶ τῶν

ἱερέων τοὺς πάλαι ταῖς δεκάταις τρεφομένους τότε
συνέβαινεν ἀποθνήσκειν τροφῆς ἀπορία.

<208> πάλιν δ’ οἱ σικάριοι κατὰ τὴν ἑορτήν (ἐνει-
στήκει γάρ αὕτη) διὰ νυκτὸς εἰς τὴν πόλιν παρελθόν-
τες συλλαμβάνουσι ζῶντα τὸν γραμματέα τοῦ στρατη-
γοῦντος Ἐλεαζάρου (παῖς δ’ ἦν οὗτος Ἀνάνου τοῦ
ἀρχιερέως), καὶ δήσαντες ἐξήγαγον· <209> εἶτα πέμ-
ψαντες πρὸς τὸν Ἀνανίαν ἀπολύσειν ἔφασαν τὸν
γραμματέα πρὸς αὐτόν, εἰ πείσειε τὸν Ἀλβῖνον δέκα
δεσμώτας τοὺς ἐξ αὐτῶν ληφθέντας ἀπολῦσαι. καὶ ὁ
Ἀνανίας διὰ τὴν ἀνάγκην πείσας τὸν Ἀλβῖνον, τῆς
ἀξιώσεως ἐπέτυχε. τοῦτο μειζόνων κακῶν ἧρξεν· <210>
οἱ γὰρ λῃσταὶ πάντως ἐπεμηχανῶντο τῶν Ἀνανίου
τινὰς συλλαβεῖν οἰκείων, καὶ συνεχῶς ζωγροῦντες οὐκ
ἀπέλυον πρὶν ἤ τινας τῶν σικαρίων ἀπολάβοιεν. γενό-
μενοί τε πάλιν ἀριθμὸς οὐκ ὀλίγος, ἀναθαρρήσαντες
τὴν χώραν ἅπασαν ἐκάκουν.

<211> κατὰ τοῦτον δὲ τὸν καιρὸν ὁ βασιλεὺς

15

20

25

30

15

