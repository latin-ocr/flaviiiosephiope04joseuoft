176 ΑΡΧΑΙΟΛΟΓΙΑΣ

τόδ’ ἀνακειμένων ἑκόντως τὸν βίον ἐξηγμένος. ιΓάλ-ι

βαν οὗν ποτὲ θεασάμενος ὡς αὐτὸν εἰσιόντα, φησὶ
πρὸς τοὺς ἐπιτηδειοτάτους αὐτῷ ὡς παραγίγνοιτο ἀνὴρ
τῇ Ῥωμαίων ποτε τιμησόμενος ἡγεμονίᾳ. <217> τά
τε πάντα μαντειῶν ὁπόσα ἐχόμενα πιθανὰ ἡγούμενος
ἡγεμόνων μάλιστ’ ἀνὴρ οὗτος ὑπὸ τοῦ ἐπαληθεύοντος
αὐτῶν, ἐπὶ τοῖς πράγμασιν ἐχρῆτο αὐταῖς. <218> καὶ
τότε μὲν ἐν χαλεποῖς ἦν συντυχία τοῦ γεγονότος, ὡς
ἐπ’ ἀπολωλότι τῷ υἱεῖ τοῦ παιδὸς ἀχθεινῶς διατεθει-
μένος, καὶ κατάμεμψιν αὑτοῦ ποιούμενος τοῦ κατὰ τὴν
οἰώνισιν προμηθοῦς· παρὸν γὰρ αὐτῷ λύπης ἀπηλ-
λαγμένῳ τελευτᾶν ἀμαθίᾳ τῶν ἐσομένων, διαφθεί-
ρεσθαι τῷ προεγνωκὼς τὴν ἐσομένην δυστυχίαν τῶν
φιλτάτων τελευτᾶν. <219> καίπερ δὲ συντεταραγμένος
τῇ παρὰ δόξαν τῆς ἀρχῆς εἰς οὓς οὐκ ἤθελε περιόδῳ,
ἄκων τε καὶ μὴ βουλόμενος φησὶ γοῦν πρὸς τὸν Γάιον
ςὦ παῖ, καίπερ μοι συγγενεστέρου Τιβερίου ἢ κατὰ
σὲ ὄντος, δόξῃ τε τῇ ἐμαυτοῦ καὶ τῷ ὁμοψήφῳ ἐπ’
αὐτῇ τῶν θεῶν σοὶ φέρων ἐγχειρίζω τὴν Ῥωμαίων
ἡγεμονίαν. <220> ἀξιῶ δέ σε μηδὲν ἀμνημονεῖν, ὁμι-
λήσαντα αὐτῇ, μήτ’ εὐνοίας τῆς ἐμῆς, ὃς εἰς τοσόνδε
σε’ἀξιώματος καθίστημι μέγεθος, μήτε τοῦ πρὸς Τι-
βέριον συγγενοῦς, <221> ἀλλ’ ἐπιστάμενον ὡς σύν τε
τοῖς θεοῖς καὶ μετ’ αὐτοὺς τοιῶνδέ σοι κατασταίην
ἀγαθῶν ποριστής, ἀμείβεσθαί μου τὸ ἐπ’ αὐτοῖς πρό-
θυμον, καὶ ἅμα Τιβερίου φροντίζειν διὰ τὴν συγγέ-
νειαν, ἄλλως τε γιγνώσκων ὡς τεῖχός σοι καὶ τῆς ἀρχῆς
ὁμοῦ καὶ τῆς σωτηρίας περιὼν γίγνοιτ’ ἂν Τιβέριος,
φροίμιον δὲ τοῦ δυστυχοῦς μεθιστάμενος. <222> αἴ

10

15

20

25

τε γὰρ μονώσεις ἐπικίνδυνοι τοῖς εἰς τηλικούτων πραγ- 30

μάτων ὄγκον καταστᾶσι, καὶ θεοῖς οὐκ ἀτιμώρητα

