15

226 ΑΡΧΑΙοΛοΓΙΑΣ

μένα, τῇ Χαιρέου γνώμῃ τε καὶ ἀρετῇ προστίθεσθαι,
καὶ πόνῳ τῶν χειρῶν.

<114> καὶ Γάιος μὲν τοιούτῳ τρόπῳ χρησάμενος
τῆς τελευτῆς, ὑπὸ τοῦ πολλοῦ τῶν τραυμάτων ἀπο-
ψυχθεὶς ἔκειτο· <11ἴ>> οἱ δὲ περὶ τὸν Χαιρέαν, ἐπειδὴ 5
κατείργαστο αὐτοῖς ἤδη Γάιος, ὁδοὺς μὲν τὰς αὐτὰς
ἰόντες σώζειν αὑτοὺς ἀμήχανον ἑώρων, ὄκνῳ τε τῶν
γεγονότων (οὐ γὰρ μικρὸν ἧν τὸν αὐτοκράτορα ἀνῃρη-
κόσι τὸ κινδύνευμα, ὑπό τ’ ἀνοίας τοῦ δήμου τιμώ-
μενον καὶ ὄντα προσφιλῆ, καὶ τῶν στρατιωτῶν μὴ 10
ἀναιμωτὶ ποιησομένων τὴν ζήτησιν αὐτοῦ), <116>
ἄλλως τε στενῶν οὐσῶν τῶν ὁδῶν καθ’ ἃς ἔπραξαν
τὸ ἔργον, καὶ μεγάλου πλήθους ἐμφράξαντος αὐτὰς τῆς
τε θεραπείας, καὶ ὁπόσοι τῶν στρατιωτῶν ἐπὶ φυλακῇ
τοῦ αὐτοκράτορος ἐκείνην παρῆσαν τὴν ἡμέραν. <117> 15
ὁδοὺς δ’ ἑτέρας χωροῦντες παρῆσαν εἰς τὴν Γερμανι- ,ι
κοῦ μὲν οίκιάν τοῦ Γαΐου πατρός, ὃν τότε ἀνῃρήκεσαν,
συνημμένην δ’ ἐκείνῃ διὰ τὸ ἓν τὸ βασίλειον ὃν ε’ποι-
κοδομαῖς ἑκάστου τῶν ἐν τῇ ἡγεμονία γεγονότων αὐξη-
θεν άπὸ μέρους ὀνόματι τῶν οἰκοδομησαμένων ἢ καί 20
τι μερῶν οἰκήσεως ἀρξάντων τὴν ἐπωνυμίαν παρασχέ-
σθαι. <118> καὶ διεκπεσόντες τοῦ πλήθους τῆς ἐφόδου
ε”ν ἀδείᾳ τὸ παρὸν ἦσαν, λανθάνοντος ἀκμὴν κακοῦ
τοῦ τὸν αὐτοκράτορα παρειληφότος. <119> πρώτους
δ’ εἰς τοὺς Γερμανοὺς ἡ αἴσθησις ἄφίκετο τῆς Γαΐου 25
τελευτῆς· δορυφόροι δ’ ἦσαν οὗτοι ὁμώνυμοι τῷ ἔθνει
ἀφ’ οὗ κατειλέχατο, τὸ Κελτικὸν τάγμα παρεχόμενοι
αὑτῶν. <120> θυμῷ δὲ χρῆσθαι πάτριόν ἐστιν αὐτοῖς,
ὅπερ οὐ σπάνιον ἕν τισιν ἑτέροις (τῶν) βαρβάρων
διὰ τὸ ἡσσόνως λογισμὸν ἐπιδέχεσθαι τῶν ποιουμένων, 30
ῥωμαλέοι τε τοῖς σώμασι, καὶ τῇ πρώτῃ ὁρμῇ συνιόν-

