142 ΑΡΧΑΙΟΑΟΓΙΑΣ

ἑπτὰ καὶ ἑβδομήκοντα. <33> διαδέχεται δὲ τῷ Και’-,

σαρι τὴν ἡγεμονίαν Τιβέριος Νέρων, τῆς γυναικὸς
αὐτοῦ Ἰουλίας υίὸς ὤν. τρίτος ἤδη οὗτος αὐτοκρά-
τωρ, καὶ πεμπτὸς ὑπ’ αὐτοῦ παρῆν Ἰουδαίοις ἔπαρχος,
διάδοχος Ἀννίου Ῥούφου, ’ὃαλέριος Γρᾶτος· <34> ὃς
παύσας ἱερᾶσθαι Ἄνανον, Ἰσμάηλον ἀρχιερέα ἀποφαί-
νει τὸν τοῦ Φαβί. καὶ τοῦτον δὲ μετ’ οὐ πολὺ με-
ταστήσας, Ἐλεάζαρον τὸν Ἀνάνου τοῦ ἀρχιερέως υἱὸν
ἀποδείκνυσιν ἀρχιερέα. ἐνιαυτοῦ δὲ διαγενομένου καὶ
τόνδε παύσας Σίμωνι τῷ Καμίθου τὴν ἀρχιερωσύνην
παραδίδωσιν. <35> οὐ πλέων δὲ καὶ τῷδ’ ἐνιαυτοῦ
τὴν τιμὴν ἔχοντι διεγένετο χρόνος, καὶ Ἰώσηπος ὁ καὶ
Καϊάφας διάδοχος ἦν αὐτῷ. καὶ Γρᾶτος μὲν ταῦτα
πράξας εἰς Ῥώμην ἐπαναχωρεῖ, ἕνδεκ’ ἔτη διατρίψας
ἐν Ἰουδαία, Πόντιος δὲ Πιλᾶτος διάδοχος αὐτῷ ἧκεν.

<36> (Ηρώδης δ’ ὁ τετράρχης (ἐπὶ μέγα γὰρ ἦν
τῷ Τιβερίῳ φιλίας προελθών) οἰκοδομεῖται πόλιν ἐπ-
ώνυμον αὐτῷ Τιβεριάδα, τοῖς κρατίστοις ἐπικτίσας
αὐτὴν τῆς Γαλιλαίας, ἐπὶ λίμνῃ τῇ Γ εννησαρίτιδι.
θερμὰ δ’ οὐκ ἄπωθεν ἔστιν ἐν κώμῃ· Ἐμμαοῦς ὄνομ’
αὐτῇ. <37> συνήλυδες δ’ ᾤκισαν, οὐκ ὀλίγον δὲ καὶ
τὸ Γαλιλαῖον ἦν, καὶ ὅσοι μὲν ἐκ τῆς ὑπ’ αὐτῷ γῆς
ἀναγκαστοὶ καὶ πρὸς βίαν εἰς τὴν κατοικίαν ἀγόμενοι,
τινες δὲ καὶ τῶν ἐν τέλει. ἐδέξατο δ’ αὐτοῖς συνοί-
κους καὶ τοὺς πανταχόθεν ἐπισυναγομένους ἄνδρας

10

15

20

25

ἀπόρους, ἔστι δ’ οὓς μηδὲ σαφῶς ἐλευθέρους, <38> ⁷

πολλά τ’ αὐτοὺς κάπὶ πολλοῖς ἠλευθέρωσε καὶ εὐηργέ-
τησεν, ἀνάγκασμα τοῦ μὴ ἀπολείψειν τὴν πόλιν ἐπι-
τιθεὶς κατασκευαῖς τ’ οἰκήσεων τέλεσι τοῖς αὑτοῦ καὶ
γῆς ἐπιδόσει, εἰδὼς παράνομον τὸν οἰκισμὸν ὄντα καὶ
ἀπὸ τοῦ Ἰουδαίοις πατρίου διὰ τὸ ἐπὶ μνήμασιν, ἃ

30

