273 ΑΡΧΑΙΟΑΟΓΙΑΣ

δὲ πεισθεὶς ἐπὶ τὸν ἵππον ἥλατο, καὶ ἀγαγὼν αὐτὸνι
είς τὰ βασίλεια πᾶσαν τιμὴν ἀπένειμεν ἔν τε συν-
εδρίαις καὶ ταῖς περὶ τὰς ἑστιάσεις προκατακλίσεσιν,
οὐκ εἰς τὸ παρὸν αὐτοῦ τῆς τύχης ἀποβλέπων ἀλλ’
εἰς τὸ πρότερον ἀξίωμα, καί τι καὶ λογισμῷ διδοὺς ⁵
ὡς κοιναὶ τοῖς ἀνθρώποις αἱ μεταβολαὶ τῆς τύχης.
<62> γράφει τε πρὸς τοὺς Πάρθους,’πείθων αὐτοὺς
τὸν Ἀρτάβανον ὑποδέξασθαι, πίστιν προτείνων τῆς
τῶν πεπραγμένων ἀμνηστίας δεξιὰν καὶ ὅρκους καὶ
μεσιτείαν τὴν αὑτοῦ. <63> τῶν δὲ Πάρθων δέξασθαι 10
μὲν αὐτὸν θέλειν οὐκ ἀρνουμένων, μὴ δύνασθαι δὲ
λεγόντων διὰ τὸ τὴν ἀρχὴν ἑτέρῳ πεπιστευκέναι (Κίν-
ναμος δ’ ἦν ὄνομα τῷ παρειληφότι) καὶ δεδοικέναι
μὴ στάσις αὖτοὺς ἐκ τούτου καταλάβῃ, <64> μαθὼν
τὴν προαίρεσιν αὐτῶν ὁ Κίνναμος ταύτην αὐτὸς γρά- 15
φει τῷ Ἀρταβάνῳ (τέθραπτο γὰρ ὑπ’ αὐτοῦ, καὶ φύσει
δ’ ἦν καλὸς κάγαθός) παρακαλῶν αὐτὸν πιστεύσαντα
παραγενέσθαι τὴν ἀρχὴν ἀποληψόμενον τὴν αὑτοῦ.
<65> καὶ ὁ Ἀρτάβανος πιστεύσας παρῆν. ὑπαντᾷ δ’
αὐτῷ ὁ Κίνναμος, καὶ προσκυνήσας βασιλέα τε προσκ 20
αγορεύσας περιτίθησιν αὐτοῦ τῇ κεφαλῇ τὸ διάδημα
3 ἀφελὼν τῆς ἑαυτοῦ. <66> καὶ Ἀρτάβανος οὕτω δι’
Ἰζάτου πάλιν εἰς τὴν ἀρχὴν καθίσταται, πρότερον αὐ-
τῆς ἐκπεσὼν διὰ τοὺς μεγιστᾶνας. οὐκ ἐγένετο μὴν
ἀμνήμων τῶν είς αὑτὸν εὐεργεσιῶν, ἀλλ’ ἀντιδωρεϊ- 25
ται τὸν Ἰζάτην ταῖς μεγίσταις τιμαῖς παρ’ αὐτοῖς·
<67> τήν τε γὰρ τιάραν ὀρθὴν ἐπέτρεψεν αὐτῷ φο-
ρεῖν καὶ ἐπὶ χρυσῆς κλίνης καθεύδειν, ἅπερ μόνων
ἐστὶ γέρα καὶ σημεῖα τῶν Πάρθων βασιλέων. <68>
ἔδωκε δὲ καὶ χώραν πολλὴν αὐτῷ κάγαθήν, τῆς τοῦ 3⁰
Ἀρμενίων βασιλέως ἀποτεμόμενος· Νίσιβις δ’ ἐστὶν

