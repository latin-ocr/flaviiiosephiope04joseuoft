116 APXAIOAO‘FIAZ

(249) οὐ μέντοι γ’ ἐκεκύρωτο οὐδέν, ὡς ἂν ἐχεγγύῳ
παραδείγματι χρώμενον ἐπ’ ἀδείας Ἀρχέλαον εἶναι.
καὶ διαλύσεως τῶν ἀνδρῶν γενομένης ἐσκοπεῖτο·καθ’
αὑτὸν εἴτε Ἀρχελάῳ τὴν βασιλείαν ἐπικυρωτέον, εἴτε
νομὴν αὐτῆς ποιεῖσθαι παντὶ τῷ “Ηρώδου γένει, καὶ 5
ταῦτα πάντων πολλῆς ἐπικουρίας δεομένων.

10 <250> πρότερον δ’ ἢ κύρωσίν τινα τούτων γενέ-
σθαι, Μαλθάκη θ’ ἡ Ἀρχελάου μήτηρ νόσῳ τελευτᾷ,
καὶ παρὰ ’ὅάρου τοῦ τῆς Συρίας στρατηγοῦ παρῆν
γράμματα τὴν Ἰουδαίων ἀπόστασιν διασαφοῦντα. <251> 10
τοῦ γὰρ Ἀρχελάου μετὰ τὸν ἔκπλουν ἐθορυβήθη τὸ
πᾶν ἔθνος, καὶ ’ὅᾶρος αὐτός, ἐπεὶ παρῆν, τοὺς αἰτίους
τῆς κινήσεως τιμωρία περιβαλών, καὶ τοῦ πλείστου
τῆς στάσεως ἐπίσχεσιν ποιησάμενος πολλῆς γενομένης,
ἐπ’ Ἀντιοχείας τὴν ἀναζυγὴν ἐποιεῖτο, τάγμα ἓν τῆς 15
στρατιᾶς ἐν Ἱεροσολύμοις λειπόμενος, τὴν Ἰουδαίων
νεωτεροποιίαν ἐπιστομιοῦντας. <252> οὐ μὴν ἐπεραί-
νετό γ’ οὐδὲν ἐπὶ παύλῃ τοῦ μὴ οὐ στασιάσοντος
αὐτῶν. ὅ τε γὰρ ’ὃᾶρος ἀπῄει, καὶ Σαβῖνος ὁ ἐπί-
τροπος τοῦ Καίσαρος ὑπομείνας αὐτόθι μεγάλως τοὺς 20
στασιώτας κατεπόνει, στρατιᾷ τε τῇ καταλελειμμένῃ
πιστεύων ὡς καὶ περιέσοιτο αὐτῶν καὶ τῷ πλήθει.
<253> πολλοὺς γὰρ ὁπλίσας δορυφόρους ἐχρῆτο αὐτοῖς,
ἐπείγων τοὺς Ἰουδαίους καὶ ἐκταράττων ἐπ’ ἀποστά-
σει· τάς τε γὰρ ἄκρας ἐβιάζετο παραλαμβάνειν, καὶ 25
τῶν βασιλικῶν χρημάτων ἐπ’ ἐρεύνῃ προθύμως ὥρ-
μητο [βία] διὰ κέρδη καὶ πλεονεξιῶν ἐπιθυμίας.

2 (254) ἐνστάσης δὲ τῆς πεντηκοστῆς (ἑορτὴ δ’ ἡμῶν
ἐστὶ πάτριος τοῦτο κεκλημένη) οὔτι κατὰ τὴν θρη-
σκείαν μόνον παρῆσαν, ἀλλ’ ὀργῇ φέροντες τὴν παροι- 30

ξ 254 cf. Bell. Iud. H 3, 1.

 

