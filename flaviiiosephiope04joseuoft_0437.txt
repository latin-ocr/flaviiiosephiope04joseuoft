ΒΙΟΣ 385

τῶν βασκαινόντων μοι τῆς εὐτυχίας κατηγορίας ἐπ’
ἐμὲ συνθέντων, θεοῦ προνοίᾳ πάσας διέφυγον. ἔλαβον
δὲ παρὰ ὅεσπασιανοῦ δωρεὰν γῆν οὐκ ὀλίγην ἐν τῇ
Ἰουδαίᾳ. <426> καθ’ ὃν δὴ καιρὸν καὶ τὴν γυναῖκα,
5 μὴ ἀρεσκόμενος αὐτῆς τοῖς ἤθεσιν, ἀπεπεμψάμην, τριῶν
παίδων γενομένην μητέρα, ὧν οἶ μὲν δύο ἐτελεύτη-
σαν, εἶς δ’ ὃν Ὑρκανὸν προσηγόρευσα περίεστιν. <427>
μετὰ ταῦτ’ ἠγαγόμην γυναῖκα κατῳκηκυῖαν μὲν ἐν
Κρήτῃ, τὸ δὲ γένος Ἰουδαίαν, γονέων εὐγενεστάτων
10 καὶ τῶν κατὰ τὴν χώραν ἐπιφανεστάτων, ἤθει πολλῶν
γυναικῶν διαφέρουσαν, ὡς ὁ μετὰ ταῦτα βίος αὐτῆς
ἀπέδειξεν. ἐκ ταύτης δή μοι γίγνονται παῖδες δύο,
πρεσβύτερος μὲν Ἰοῦστος, Σιμωνίδης δὲ μετ’ ἐκεῖνον,
ὁ καὶ Ἀγρίππας ἐπικληθείς. ταῦτα μέν μοι τὰ κατὰ
15 τὸν οἷκον· διέμεινε δέ μοι ὅμοια καὶ τὰ παρὰ τῶν
αὐτοκρατόρων. <428> ’δεσπασιανοῦ γὰρ τελευτήσαντος
Τίτος τὴν ἀρχὴν διαδεξάμενος, ὁμοίαν τῷ πατρὶ τὴν
τιμήν μοι διεφύλαξε, πολλάκις τε κατηγορηθέντος οὐκ
ἐπίστευσεν. <429> διαδεξάμενος δὲ Τίτον Δομετιανὸς
20 καὶ προσηύξησε τὰς εἰς ἐμὲ τιμάς· τούς τε γὰρ κατη-
γορήσαντάς μου Ἰουδαίους ἐκόλασε, καὶ δοῦλον εὐνοῦ-
χον παιδαγωγὸν τοῦ παιδός μου, κατηγορήσαντα κο-
λασθῆναι προσέταξεν. ἐμοὶ δὲ τῆς ἐν Ἰουδαίᾳ χώρας
ἀτέλειαν ἔδωκεν, ἥπερ ἐστὶ μεγίστη τιμὴ τῷ λαβόντι.
25 καὶ πολλὰ δ’ ἡ τοῦ Καίσαρος γυνὴ Δομετία διετέλε-
σεν εὐεργετοῦσά με.
<430> ταῦτα μὲν τὰ πεπραγμένα μοι διὰ τοῦ βίου
ἐστίν, κρινέτωσαν δ’ ἐξ αὐτῶν τὸ ἦθος, ὅπως ἂν ἐθέ-
λωσιν, ἕτεροι. σοὶ δ’ ἀποδεδωκώς, κράτιστε ἀνδρῶν
30 Ἐπαφρόδιτε, τὴν πᾶσαν τῆς ἀρχαιολογίας· ἀναγραφήν,

ἐπὶ τοῦ παρόντος ἐνταῦθα καταπαύω τὸν λόγον.
ΙοεΕΡΗῦε. 1v.- —ff— 25

