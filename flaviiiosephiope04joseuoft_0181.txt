EHTAKAIAEKATH 129

σαντι περὶ τῆς ὅλης ἀρχῆς· καὶ τούτῳ μὲν ἥ τε Πε-
ραιά καὶ τὸ Γαλιλαῖον ὑπετέλουν, φορά τ’ ἣν τάλαντα
διακόσια τὸ ἐπ’ ἔτος, <319> Βαταναία δὲ σὺν Τραχω-
νίτιδι καὶ Αὐρανῖτις σύν τινι μέρει οἴκου τοῦ Ζηνο-
5 δώρου λεγομένου Φιλίππῳ τάλαντα ἑκατὸν προσέφερε.
τὰ δ’ Ἀρχελάῳ συντελοῦντα, Ἰδουμαία τε καὶ Ἰουδαία
τό τε Σαμαρειτικόν, τετάρτου μέρους οὗτοι τῶν φόρων
παραλέλυντο, Καίσαρος αὐτοῖς κούφισιν ψηφισαμένου
διὰ τὸ μὴ συναποστῆναι τῇ λοιπῇ πληθύι. <320> καὶ
10 ἦσαν πόλεις αἳ Ἀρχελάῳ ὑπετέλουν, Στράτωνός τε
πύργος καὶ Σεβαστὴ σὺν Ἰόπῃ καὶἹεροσολύμοις· Γάζα
γὰρ καὶ Γάδαρα καὶ Ἵππος Ἑλληνίδες εἰσὶ πόλεις, ἃς
ἀπορρήξας αὐτοῦ τῆς διοικήσεως Συρίας προσθήκην
ποιεῖται. προσῄει δ’ Ἀρχελάῳ φορὰ χρημάτων τὸ
15 κατ’ ἐνιαυτὸν εἰς τάλαντα ἑξακόσια ἐξ ἧς παρέλαβεν
ἀρχῆς.
<321> καὶ τάδε μὲν τοῖς σΗρώδου υἱέσι τῶν πα· 5
τρῳ’ων παρῆν· Σαλώμῃ δὲ πρὸς οἷς ἁδελφὸς ε’ν ταῖς
διαθήκαις ἀπονέμει (Ἰάμνεια δ’ ἧν ταῦτα καὶἌζωτος
20 καὶ Φασαηλὶς καὶ ἀργυρίου ἐπισήμου μυριάδες πεντή-
κοντα) Καῖσαρ χαρίζεται καὶ τὴν ἐν Ἀσκάλωνι βασί-
λειον οἴκησιν. ἦν δὲ καὶ ταύτῃ πρόσοδος ἐκ πάντων
τάλαντα ἑξήκοντα ἐπ’ ἔτος, καὶ αὐτῆς ὁ οἶκος ἦν ἐν
τῇ Ἀρχελάου ἀρχῇ. <322> κομίζονται δὲ καὶ οἱ λοιποὶ
25 τοῦ βασιλέως συγγενεῖς ὁπόσα αἱ διαθῆκαι διηγόρευον.
δυσὶ δ’ αὐτοῦ θυγατράσι παρθένοις, χωρὶς ὧν ὁ πα-
τὴρ κατέλιπε, Καῖσαρ ἑκατέρα δωρεὰν ἐπετίθει μυριά-
δας άνὰ πέντε καὶ εἴκοσι ἀργυρίου ἐπισήμου, καὶ
συνῴκισεν αὐτὰς τοῖς Φερώρα υἱέσι. <323> χαρίζεται
30 δὲ καὶ ὁπόσα αὐτῷ καταλέλειπτο τοῖς παισὶ τοῦ βασι-

λέως, ὄντα πεντακοσίων ταλάντων καὶ χιλίων, ὀλίγα
ΙοεΕΡΗσε. IV. 9

