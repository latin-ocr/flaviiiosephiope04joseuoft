10

20

25

30

ΒΙοΣ 341

πράξω. μεταπέμπεσθαι γὰρ τὴν ἐμὴν δύναμιν διὰ τὸ
λήγειν ἤδη τὴν ἐνεστῶσαν ἡμέραν οὐκ ἐδοκίμαζον·
οὐδὲ γὰρ ἀφικομένης αὐτῆς εἰς τὴν ἐπιοῦσαν ὅπλα λα-
βεῖν (ἦν), κωλυόντων ἡμᾶς τῶν νόμων, κᾶν μεγάλη
τις ἐπείγειν ἀνάγκη δοκῇ. <162> εί δὲ τοῖς Ταρι-
χαιάταις καὶ τοῖς παρ’ αὐτοῖς ξένοις ἐπιτρέψαιμι τὴν
πόλιν διαρπάζειν, ἑώρων οὐχ ἱκανοὺς ἐσομένους, τὴν
δ’ ἐμὴνὺπέρθεσιν ἑώρων μακροτάτην· φθήσεσθαι γὰρ
καὶ τὴν παρὰ βασιλέως δύναμιν ἀφικομένην, καὶ ἐκ-
πεσεῖσθαι τῆς πόλεως ᾠόμην. <163> ἐβουλευόμην οὖν
στρατηγήματι χρήσασθαί τινι κατ’ αὐτῶν. παραχρῆμα
δὴ τοὺς πιστοτάτους τῶν φίλων ταῖς πύλαις τῶν Τα-
ριχαιῶν ἐπιστήσας φυλάξοντας μετ’ ἀσφαλείας τοὺς
ἐξιέναι θέλοντας, καὶ τοὺς πρώτους τῶν οἴκων προσ-

’ ὅκαλεσάμενος, αὐτῶν ἕκαστον ἐκέλευσα καθελκύσαντα

πλοῖον, ἐμβάντα συνεπαγόμενον τὸν κυβερνήτην ἕπε-
σθαί μοι πρὸς τὴν Τιβεριέων πόλιν. <164> καὶ αὐτὸς
δὲ μετὰ τῶν φίλων καὶ ὁπλιτῶν, οὓς ἔφην ἑπτὰ τὸν
ἀριθμὸν εἶναι, ἐμβὰς ἔπλεον ἐπὶ τὴν Τιβεριάδα. <165>
Τιβεριεῖς δὲ τὴν παρὰ τοῦ βασιλέως δύναμιν ὡς ἔγνω-
σαν οὐχ ἤκουσαν αὐτοῖς, πλοίων δὲ τὴν λίμνην πᾶσαν
ἐθεάσαντο πλήρη, δείσαντες περὶ τῇ πόλει καὶ κατα-
πλαγέντες, ὡς ἐπιβατῶν πλήρεις εἷεν αἱ νῆες, μετατί-
θενται τὰς γνώμας. <166> ῥίψαντες οὖν τὰ ὅπλα μετὰ
γυναικῶν καὶ παίδων ὑπηντίαζον, πολλὰς μετ’ ἐπαίνων
φωνὰς είς ἐμὲ ἀφιέντες (εἴκαζον γὰρ οὐ προπεπύσθαι
με τὴν διάνοιαν αὐτῶν), καὶ παρεκάλουν φείσασθαι
τῆς πόλεως. <167> ἐγὼ δὲ πλησίον γενόμενος ἀγκύ-
ρας μὲν ἔτι πόρρω τῆς γῆς ἐκέλευον βαλέσθαι τοὺς
κυβερνήτας ὑπὲρ τοῦ μὴ κατάδηλα τοῖς Τιβεριεῦσιν
ξ 162 cf. Bell. Iud. Π 21, 8.

33

