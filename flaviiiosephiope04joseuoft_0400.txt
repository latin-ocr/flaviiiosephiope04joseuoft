343 ΙΩΣΗΠΟΤ

πρὸς αὐτὸν Ἰησοῦς ὁ τοῦ Γαμαλᾶ, τῶν ἐν αὐτῇ τῇ·
βουλῇ γενομένων εἷς, φίλος ὢν καὶ συνήθης ἐμοί)
σφόδρα περιήλγησα, τούς τε πολίτας οὕτω περὶ ἐμὲ
γενομένους ἀχαρίστους ἐπιγνοὺς διὰ φθόνον ἀναιρε-
θῆναί με προστάξαι, καὶ τῷ τὸν πατέρα διὰ τῶν γραμ- 5
μάτων πολλά με παρακαλεῖν ἀφικέσθαι πρὸς αὐτόν’
ποθεῖν γὰρ ἔφη θεάσασθαι τὸν υἱὸν πρὸ τοῦ τελευ-
τῆσαι. <2Οὸ> ταῦτα δὴ πρὸς τοὺς φίλους εἶπον, καὶ
ὅτι μετὰ τρίτην ἡμέραν καταλιπὼν τὴν χώραν αὐτῶν
εἰς τὴν πατρίδα πορευσοίμην. λύπη δ’ ἅπαντας τοὺς 10
ἀκούσαντας κατέσχε, παρεκάλουν τε κλαίοντες μὴ ἐγκα-
ταλιπεῖν αὐτούς, ἀπολουμένους εἰ τῆς ἐμῆς στρατηγίας
ἀποστερηθεῖεν. <206> οὐ κατανεύοντος δέ μου ταῖς
ἱκετείαις αὐτῶν, ἀλλὰ περὶ τῆς ἐμαυτοῦ φροντίζοντος
σωτηρίας, δείσαντες οἱ Γαλιλαῖοι μὴ ἀπελθόντος εὐκα- 15
ταφρόνητοι τοῖς λῃσταῖς γένοιντο, πέμπουσιν είς τὴν
Γαλιλαίαν ἅπασαν τοὺς σημανοῦντας τὴν ἐμὴν γνώμην
περὶ τῆς ἀπαλλαγῆς. <207> πολλοὶ δὲ καὶ πανταχό-
θεν συνήχθησαν, ὡς ἤκουσαν, μετὰ γυναικῶν καὶ
τέκνων, οὐ πόθῳ, δοκεῖ μοι, τῷ πρὸς ἐμὲ μᾶλλον ἢὲο
τῷ περὶ αὑτῶν δέει τοῦτο πράττοντες· ἐμοῦ γὰρ παρα-
μένοντος πείσεσθαι κακὸν οὐδεν ὑπελάμβανον. ἧκον
οὖν πάντες εἰς τὸ μέγα πεδίον ἐν ὦ διέτριβον· ’Λσω-
χις ἐστιν ὄνομα τούτῳ.

42 <208> διὰ δὲ τῆς νυκτὸς ἐκείνης θαυμάσιον οἷον ⁴25
ὄνειρον ἐθεασάμην. ἐπεὶ γὰρ εἰς κοίτην ἐτραπόμην
διὰ τὰ γραφέντα λυπούμενος καὶ τεταραγμένος, ἔδοξά
τινα λέγειν ἐπιστάντα μοι. <209> <παῦσαι τὴν ψυχήν,
ὦ οὗτος, ἀλγῶν, παντός τ’ ἀπαλλάττου φόβου· τὰ γὰρ
λυποῦντά σε μέγιστον ποιήσει καὶ ἐν πᾶσιν εὐτυχέ- 3ο

ξ 204 cf. Bell. Iud. II 21, 7.

