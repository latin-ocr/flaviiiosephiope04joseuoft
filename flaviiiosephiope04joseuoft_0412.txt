54

350 ΙΩΣΗΠΟΤ

μενοι παρὰ τοῖς Τιβεριεῦσι, καὶ πολλοὺς πείσαντες

ἀποστῆναί μου διαφόρους ὄντας, ὡς ἤκουσαν τὴν ἐμὴν
παρουσιάν, δείσαντες περὶ αὑτῶν ἧκον πρὸς ἐμέ , καὶ
ἀσπασάμενοι μακαρίζειν ἔλεγον οὕτω περὶ τὴν Γαλι-
λαίαν ἀναστραφέντα, συνήδεσθαί τε διὰ τιμῆς ἀγο-
μένῳ· <274> κόσμον γὰρ αὑτῶν εἶναι τὴν ἐμὴν δόξαν
ε”φασαν ὡς ἂν διδασκάλων τέ μου γενομένων καὶ πο-
λιτῶν ὄντων, δικαιοτέραν τε τῆς Ἰωάννου τὴν ἐμὴν
πρὸς αὐτοὺς φιλίαν ὑπάρχειν ἔλεγον, καὶ σπεύδειν μὲν
εἰς τὴν οἰκείαν ἀπελθεῖν, περιμένειν δ’ ἕως ὑποχεί-
ριον τὸν Ἰωάννην ἐμοὶ ποιήσουσιν. <2ῖὸ> καὶ ταῦτα
λέγοντες ἐπώμοσαν τοὺς φρικωδεστάτους ὅρκους παρ’

10

ἡμῖν, δι’ οὓς ἀπιστεῖν οὐ θεμιτὸν ἡγούμην. καὶ δὴ ⁷

παρακαλοῦσί με τὴν κατάλυσιν ἀλλαχοῦ ποιήσασθαι
διὰ τὸ τὴν ἐπιοῦσαν ἡμέραν εἶναι σάββατον· ὀχλεῖσθαι
δὲ μὴ δεῖν ὑπ’ αὐτῶν τὴν πόλιν τῶν Τιβεριέων
ἔφασκον. <276> κάγὼ μηδὲν ὑπονοήσας ἐς τὰς Τα-
ριχαιάς ἀπῆλθον, καταλιπὼν ὅμως ἐν τῇ πόλει τοὺς
πολυπραγμονήσοντας τί περὶ ἡμῶν λέγοιτο. διὰ πά-
σης δὲ τῆς ὁδοῦ τῆς ἀπὸ Ταριχαιῶν είς Τιβεριάδα
φερούσης ἐπέστησα πολλούς, ἴνα μοι δι’ ἀλλήλων ση-
μαίνωσιν ἅπερ ἂν παρὰ τῶν ἐν τῇ πόλει καταλειφθέν-
των πύθωνται. <2772 κατὰ τὴν ε’πιοῦσαν οὖν ἡμέραν
συνάγονται πάντες εἰς τὴν προσευχήν, μέγιστον οἴκημα
καὶ πολὺν ὄχλον ἐπιδέξασθαι δυνάμενον. εἰσελθὼν
δὲ ὁ Ἰωνάθης φανερῶς μὲν περὶ τῆς ἀποστάσεως οὐκ
ἐτόλμα λέγειν, ἔφη δὲ στρατηγοῦ κρείττονος χρείαν
τὴν πόλιν αὐτῶν ἔχειν. <278> Ἰησοῦς δ’ ὁ ἄρχων
οὐδὲν ὑποστειλάμενος ἀναφανδὸν εἶπεν εἄμεινόν ἐστιν,
ὦ πολῖται, τέτταρσιν ἡμᾶς ἀνδράσιν ὑπακούειν ἢ ἑνί,

15

20

25

30

καὶ κατὰ γένος λαμπροῖς καὶ κατὰ σύνεσιν οὐκ ἀδό- ’

