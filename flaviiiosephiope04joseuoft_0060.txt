8 ΑΡΧΑΙΟΛΟΓΙΑΣ

τες εἶναι δι’ ὧν οὐχ ἁμαρτησόμεθα. <44> καλὰ μὲν
οὖν, ἐὰν ἐξετάζῃ τις, καὶ καθ’ αὑτὰ τὰ ἔθη, παλαιὰ

δ’ ἡμῖν, κᾶν μή τισι δοκῇ ὥστ’ αὐτῶν καὶ τὸ τοῦ”

χρόνου τιμητὸν δυσαποδίδακτον εἶναι τοῖς ὁσίως παρει-
ληφόσι καὶ διαφυλάττουσιν. <45> τούτων ἡμᾶς ἀφαι-
ροῦνται κατ’ ἐπήρειαν, χρήματα μὲν ἃ τῷ θεῷ συμφέρο-
μεν ἐπώνυμα διαρπάζοντες καὶ φανερῶς ἱεροσυλοῦντες,
τέλη δ’ ἐπιτιθέντες, κάν ταῖς ἑορταῖς ἄγοντες ἐπὶ
δικαστήρια καὶ πραγματείας ἄλλας, οὐ κατὰ χρείαν
τῶν συναλλαγμάτων ἀλλὰ κατ’ ἐπήρειαν τῆς θρησκείας
ἣν συνίσασιν ἡμῖν, μῖσος οὐ δίκαιον οὐδ’ αὐτεξούσιον
αὐτοῖς πεπονθότες· <46> ἡ γὰρ ὑμετέρα κατὰ πάντων
ἀρχὴ γενομένη μία τὴν μὲν εὔνοιαν ἐνεργὸν τὴν δὲ
δύσνοιαν ἀργὸν ποιεῖ τοῖς τὸ τοιοῦτον ἀντ’ ἐκείνου
προαιρουμένοις. <47> ταῦτ’ οὖν ἀξιοῦμεν, ὦ μέγιστε
Ἀγρίππα, μὴ κακῶς πάσχειν, μηδ’ Ιἐπηρεάζεσθαι, μηδὲ
κωλύεσθαι τοῖς ἔθεσι χρῆσθαι τοῖς ἡμετέροις, μηδ’
ἀφαιρεῖσθαι τῶν ὄντων, μηδ’ ἃ μὴ βιαζόμεθα τού-
τους, ὑπὸ τούτων βιάζεσθαι. καὶ γὰρ οὐ δίκαια μόνον
ἐστίν, ἀλλὰ καὶ ὑφ’ ὑμῶν δεδομένα πρότερόν [ἐστι]·
<48> καὶ δυναίμεθ’ ἂν πολλὰ δόγματα τῆς συγκλήτου
καὶ τὰς ἐν τῷ Καπετωλίῳ κειμένας δέλτους ὑπὲρ τού-
των ἀναγιγνώσκειν, ἂ δῆλον μὲν ὡς μετὰ πεῖραν τῆς
ἡμετέρας εἰς ὑμᾶς πίστεως ἐδόθη, κύρια δὲ κᾶν εἰ
μηδενὸς ὑπάρξαντος ἐχαρίσασθε. <49> σχεδὸν γὰρ οὐ
μόνοις ἡμῖν ἀλλὰ πᾶσιν ἀνθρώποις τὰ μὲν ὄντα φυ-
λάξαντες, μείζω δὲ τῶν ἐλπισθέντων προσθέντες εὐερ-
γετεῖτε τῷ κρατεῖν· καὶ δύναιτ’ ἄν τις ἐπεξιὼν τὰς
ἑκάστων εὐτυχίας, ἃς δι’ ὑμῶν ἔχουσιν, ἀπερίληπτον
ποιῆσαι τὸν λόγον. <50> ἵνα μέντοι καὶ δικαίως
ἁπάντων αὐτῶν τυγχάνοντας ἑαυτοὺς ἐπιδείξωμεν,

10

15’

25

30

 

