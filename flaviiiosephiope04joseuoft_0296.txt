244 ΑΡΧΑΙΟΛΟΓΙΑΣ

<222> καὶ πλειόνων τοῦ στρατιωτικοῦ συστρεφομένων,
φυγαί τ’ ἦσαν τοῦ ὁμίλου καὶ προόδων ἀπορία τῷ
Κλαυδίῳ δι’ ἀσθένειαν τοῦ σώματος, ἐπεὶ καὶ οἱ τὸ
φορεῖον αὐτοῦ φέροντες περὶ τὴν ἁρπαγὴν αὐτοῦ πύ-
στεως παραγενομένης φυγῇ ἔσωζον αὑτούς, ἀπ’ ἐλπί-
δος θέμενοι τὴν σωτηρίαν τοῦ δεσπότου. (223) ἐν
εὐρυχωρία δὲ τοῦ παλατίου γενομένοις (πρῶτον δ’
οἰκηθῆναι τῆς Ῥωμαίων πόλεως τοῦτο παραδίδωσιν ὁ
περὶ αὐτῆς λόγος) καὶ ἤδη τοῦ δημοσίου ἀντιλαμβανο-
μένοις πολὺ πλείων ἡ ἐπιφοίτησις ἧν τῶν στρατιωτῶν,
χαρᾷ τὴν ὄψιν δεχομένων τοῦ Κλαυδίου, περὶ πλεί-
στου τ’ ἦν αὐτοῖς αὐτοκράτορα στήσασθαι τὸν ἄν-
θρωπον εὐνοία τῇ τοῦ Γερμανικοῦ· ἀδελφὸς δ’ ἦν
αὐτοῦ, ἐπὶ μέγα πᾶσι τοῖς ὡμιληκόσι καταλελοιπὼς
κλέος τὸ αὑτοῦ. (224) ἀναλογισμός τ’ αὐτοὺς εἰσῄει
τῆς τε πλεονεξίας τῶν ἐν τῇ συγκλήτῳ δυναστευόν-
των, καὶ ὁπόσ’ ἐπὶ τῆς πρὶν ἀρχῆς ἡμάρτητο αὐτῇ.
(225) πρὸς δὲ καὶ τὸ ἀμήχανον τοῦ πράγματος κατε-
νόουν, καὶ πάλιν είς ἑνὸς ἀρχὴν μεθισταμένων τῶν
ὅλων κινδύνους αὐτοῖς φέρειν δι’ ἐνὸς κτησαμένου
τὴν ἀρχὴν παρὰ τὸν ἐπιχωρήσει καὶ εὐνοίᾳ τῇ αὑτῶν
λαβόντα Κλαύδιον, μνημονεύσει τε χάριτος αὐτοῖς
ἀποδιδόντα τιμὴν ἣ ἐπὶ τοιούτοις γένοιτ’ ἂν ἀρκοῦσα.

<226> ταῦτα πρός τ’ ἀλλήλους καὶ δι’ ἑαυτοὺς
διεξῇσαν καὶ τοῖς ἀεὶ προσπίπτουσι διηγοῦντο. οἳ δὲ
πυνθανόμενοι προθύμως ἐδέχοντο τὴν πρόκλησιν, συμ-
φράξαντές τε καὶ περικλείσαντες ἦγον ἐπὶ τοῦ στρα-
τοπέδου φοράδην ἀναβαστάσαντες, ὡς μὴ ἐμποδίζοιτο
αὐτοῖς ἡ ἔπειξις. <227> διεστήκεσαν δ’ αἱ γνῶμαι
τοῦ τε δήμου καὶ τῶν ἐκ τῆς βουλῆς, οἳ μὲν ἀξιώμα-
τός τε τοῦ πρότερον ὀρεγόμενοι, καὶ δουλείαν ἐπακτὴν

10

15

20

25

30

 

