328 ΙΩΣΗΠΟΤ

Τιβεριάδι θερμοῖς ὕδασι τῆς τοῦ σώματος ἕνεκα θερα-
πειάς. <86> κάγὼ» μηδὲν ὑποπτεύσας πράξειν αὐτὸν
πονηρόν, οὐκ ἐκώλυσα· πρὸς δὲ καὶ τοῖς τῆς Τιβεριάδος
τὴν διοίκησιν ὑπ’ ἐμοῦ πεπιστευμένοις κατ’ ὄνομα
γράφω κατάλυσιν ἑτοιμάσαι τῷ Ἰωάννῃ καὶ τοῖς ἀφι-
ξομένοις σὺν αὐτῷ, πάντων τε τῶν ἐπιτηδείων ἀφθο-
νίαν παρασχεῖν. διέτριβον δὲ κατὰ τὸν καιρὸν ἐκεῖνον
ἐν κώμῃ τῆς Γαλιλαίας ἣ προσαγορεύεται Κανά. (87)
ὁ δὲ Ἰωάννης ἀφικόμενος εἰς τὴν Τιβεριέων πόλιν
ἔπειθε τοὺς ἀνθρώπους ἀποστάντας τῆς πρός με πί-
στεως προστίθεσθαι αὐτῷ. καὶ πολλοὶ τὴν παράκλησιν
ἡδέως ἐδέξαντο, νεωτέρων ἐπιθυμοῦντες ἀεὶ πραγμά-

10

των καὶ φύσει πρὸς μεταβολὰς ἐπιτηδείως ἔχοντες καὶι

στάσεσι χαίροντες· <88> μάλιστα δὲ Ἰοῦστος καὶ ὁ
πατὴρ αὐτοῦ Πίστος ὡρμήκεσαν ἀποστάντες ἐμοῦ προσ-
τίθεσθαι τςό Ἰωάννῃ. διεκώλυσα δ’ αὐτοὺς φθάσας.
<89> ’ἧκε γὰρ ἄγγελός μοι παρὰ Σίλα, ὃν ἐγὼ κα-
θεστάκειν τῆς Τιβεριάδος στρατηγόν, ὡς προεῖπον, τὴν
τῶν Τιβεριέων γνώμην ἀπαγγέλλων κάμὲ σπεύδειν
παρακαλῶν· βραδύνοντος γὰρ ὑπὸ τὴν ἑτέρων ἐξουσίαν
γενήσεσθαι τὴν πόλιν. <9Ο> ἐντυχὼν οὖν τοῖς γράμἢ
μασι τοῦ Σίλα, καὶ διακοσίους ἀναλαβὼν ἄνδρας, δι’
ὅλης τῆς νυκτὸς τὴν πορείαν ἐποιούμην, προπέμψας
ἄγγελον τὸν τὴν ἐμὴν παρουσίαν τοῖς ἐν τῇ Τιβεριάδι
σημανοῦντα. <91> πρῲ δὲ πλησιάζοντός μου τῇ πόλει
τὸ πλῆθος ὑπηντίαζεν, καὶ Ἰωάννης σὺν αὐτοῖς· ὃς
καὶ πάνυ με τεταραγμένως ἀσπασάμενος, δείσας μὴ
εἰς ἔλεγχον αὐτοῦ τῆς πράξεως ἀφικομένης ἀπολέσθαι
κινδυνεύσῃ, ὑπεχώρησε μετὰ σπουδῆς εἰς τὴν ἑαυτοῦ
κατάλυσιν. <92> κάγὼ δὲ γενόμενος κατὰ τὸ στάδιον,
ξ 86 cf. Bell. Iud. Π 21, 6,

15

25

30

