140 ΑΡΧΑΙΟΛΟΓΙΑΣ

καὶ ὁπόσα ἡ γῆ φέροι, ἄνδρας ἀγαθούς, ἱερεῖς δ’ ἐπὶ.
ποιήσει σίτου τε καὶ βρωμάτων προχειρίζονται. ζῶσι
δ οὐδὲν παρηλλαγμένως, ἀλλ’ὅτι μάλιστα ἐμφερεῖς
ὄντες Δακῶν τοῖς Πολισταῖς λεγομένοιςῖζ,

6 <23> τῇ δὲ τετάρτῃ τῶν φιλοσοφιῶν ὁ Γαλιλαῖος 5
Ἰούδας ἡγεμὼν κατέστη, ἧς οἱ τρόφιμοι τὰ μὲν λοιπὰ
πάντα γνώμῃ τῶν Φαρισαίων ὁμολογοῦσι, δυσνίκητος
δὲ τοῦ ἐλευθέρου ἔρως ἔστιν αὐτοῖς, μόνον ἡγεμόνα
καὶ δεσπότην τὸν θεὸν ὑπειληφόσι· θανάτων τ’ ἰδέας
ὑπομένειν παρηλλαγμένας ἐν ὀλίγῳ τίθενται, καὶ συγ- ιο
γενῶν τιμωρίας καὶ φίλων, ὑπὲρ τοῦ μηδέν’ ἄνθρω-
πον προσαγορεύειν δεσπότην. <24> ἑορακόσι δὲ τοῖς
πολλοῖς τὸ ἀμετάλλακτον αὐτῶν τῆς ἐπὶ τοιούτοις ὑπο-
στάσεως περαιτέρω διελθεῖν παρέλιπον· οὐ γὰρ δέ·
δοικα μὴ εἰς ἀπιστίαν ὑποληφθῇ τι τῶν λεγομένων 15
ἐπ’ αὐτοῖς, τούναντίον δὲ μὴ ἐλαττόνως τοῦ ἐκείνων
καταφρονήματος δέχεσθαι τὴν ταλαιπωρίαν τῆς ἀλγη-
δόνος, ὁ λόγος ἀφηγῆται. <25> ἀνοίᾳ τε τῇ ἐντεῦθεν
ἤρξατο νοσεῖν τὸ ἔθνος Γεσσίου Φλώρου, ὃς ἡγεμὼν
ἦν, τῇ ἐξουσία τοῦ ὑβρίζειν ἀπονοήσαντος αὐτοὺς 20
ἀποστῆναι Ῥωμαι’ων.]γ’

2 <26> καὶ φιλοσοφεῖται μὲν Ἰουδαίοις τοσάδε· Κυ-
ρίνιος δὲ τὰ Ἀρχελάου χρήματα ἀποδόμενος, ἤδη καὶ
τῶν ἀποτιμήσεων πέρας ἐχουσῶν, αἳ ἐγένοντο τριακοστῷ
καὶ ἑβδόμῳ ἔτει μετὰ τὴν Ἀντωνίου ἐν Ἀκτίῳ ἧτταν 25
ὑπὸ Καίσαρος, Ἰωάζαρον τὸν ἀρχιερέα καταστασιασθέντα
ὑπὸ τῆς πληθύος ἀφελόμενος τὸ ἀξίωμα τῆς τιμῆς,
’Ἀνανον τὸν Σὲθ καθιστᾷ ἀρχιερέα. <27> “Ηρώδης δὲ
καὶ Φίλιππος τετραρχίαν ἑκάτερος τὴν ἑαυτοῦ παρει-
ληφότες καθίσταντο. καὶ “Ηρώδης Σέπφωριν τειχίσας, 30

ξ) 26 cf. Bell. Iud. ΙΙ 9, 1.

