26 ΑΡΧΑΙΟΛΟΓΙΑΣ

σθαι τὰς ἁμαρτίας οὐ ῥᾴδιον ἐνόμιζεν (οὐδὲ γὰρ εἰς
τὰς προσόδους λυσιτελὲς ἦν), ἀντεφιλονίκει δὲ τὴν ’
δύσνοιαν αὐτὴν εὐπορίας ἀφορμὴν ποιούμενος. <156>
περί γε μὴν τοὺς οἰκείους, εἴτις λόγῳ μὴ θεραπεύοι
τὸ δοῦλον ἐξομολογούμενος, ἢ δόξειεν εἰς τὴν ἀρχήν 5
τι παρακινεῖν, οὐχ ἱκανὸς ἑαυτοῦ κρατεῖν ἐγίγνετο,
καὶ διεξῆλθεν ὁμοῦ συγγενεῖς καὶ φίλους ἴσα πολεμίοις
τιμωρούμενος, ἐκ τοῦ μόνος θέλειν τετιμῆσθαι τὰς τοι-
αύτας ἁμαρτίας ἀναλαμβάνων. <157> μαρτύριον δέ μοι
τούτου τοῦ πάθους, ὅτι μέγιστον περὶ αὐτὸν ἦν, καὶ τὰ 10
γενόμενα κατὰ τὰς Καίσαρος καὶ Ἀγρίππα καὶ τῶν
ἄλλων φίλων τιμάς. οἷς γὰρ ἐθεράπευε τοὺς κρείτ-
τονας, τούτοις καύτὸς ἠξίου θεραπεύεσθαι, καὶ τὸ κάλ-
λιστον ὧν ᾤετο παρέχων ἐν τῷ διδόναι τὴν τοῦ τυχεῖν
τῶν ὁμοίων ἐπιθυμίαν ἐδήλου. <158> τό γε μὴν Ἰου- 15
δαίων ἔθνος ἠλλοτρίωται νόμῳ πρὸς πάντα τὰ τοιαῦτα,
καὶ συνείθισται τὸ δίκαιον ἀντὶ τοῦ πρὸς δόξαν ἠγα-
πηκέναι· διόπερ οὐκ ἦν αὐτῷ κεχαρισμένον, ὅτι μὴ
δυνατὸν εἰκόσιν ἢ ναοῖς ἢ τοιούτοις ἐπιτηδεύμασι
κολακεύειν τοῦ βασιλέως τὸ φιλότιμον. <159> αι’τία 20
μὲν αὕτη μοι δοκεῖ τῆς “Ηρώδου περὶ μὲν τοὺς οἰκείους
καὶ συμβούλους ἁμαρτίας, περὶ δὲ τοὺς ἔξω καὶ μὴ
προσήκοντας εὐεργεσίας.

6 <160> τοὺς δὲ κατὰ τὴν Ἀσίαν Ἰουδαίους, καὶ
ὅσους ἡ πρὸς Κυρήνῃ Λιβύη κατέσχεν, ἐκάκουν αἱ 2⁵
πόλεις, τῶν μὲν πρότερον βασιλέων ἰσονομίαν αὐτοῖς
παρεσχημένων, ἐν δὲ τῷ τότε δι’ ἐπηρείας ἐχόντων
τῶν Ἑλλήνων αὐτούς, ὡς καὶ χρημάτων ἱερῶν ἀφαί-
ρεσιν ποιεῖσθαι καὶ καταβλάπτειν ἐν τοῖς ἐπὶ μέρους.
<161> πάσχοντες δὲ κακῶς, καὶ πέρας οὐδὲν εὑρίσκον· 30
τες τῆς τῶν Ἑλλήνων ἀπανθρωπίας, ἐπρεσβεύσαντο

