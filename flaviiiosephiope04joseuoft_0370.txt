318 ΙΩΣΗΠΟΤ

δείσαντες δ’ αὐτοὶ μὴ ἄοπλοι καθεστηκότες ὑποχείριοι
γένωνται τοῖς ἐχθροῖς, ὃ καὶ μετὰ ταῦτα συνέβη, καὶ
πυθόμενοι τὴν Γαλιλαίαν οὔπω πᾶσαν Ῥωμαίων ἀφε-
στάναι, μέρος δ’ αὐτῆς ἠρεμεῖν ἔτι, <29> πέμπουσιν
ἐμὲ καὶ δύο ἄλλους τῶν ἱερέων, καλοὺς κάγαθοὺς ἅν-
δρας, Ἰωάζαρον καὶ Ἰούδαν, πείσοντας τοὺς πονηροὺς
καταθέσθαι τὰ ὅπλα, καὶ διδάξοντας ὡς ἔστιν ἄμεινον
τοῖς κρατίστοις τοῦ ἔθνους αὐτὰ τηρεῖσθαι. ἔγνωστο
δὲ τούτοις ἀεὶ μὲν ἔχειν τὰ ὅπλα πρὸς τὸ μέλλον
ἕτοιμα, περιμένειν δὲ τί πράξουσι Ῥωμαῖοι μαθεῖν.
<30> λαβὼν οὖν ἐγὼ τὰς ὑποθήκας ταύτας ἀφικόμην
εἰς τὴν Γαλιλαίαν, καὶ Σεπφωρίτας μὲν οὐκ ἐν ὀλίγῳ
περὶ τῆς πατρίδος ἀγῶνι καθεστῶτας εὗρον, διαρπάσαι
κεκρικότων αὐτὴν τῶν Γαλιλαίων διὰ τὴν πρὸς Ῥω-
μαίους ἐκείνων φιλίαν, καὶ ὅτι Κεστίῳ Γάλλῳ τῷ τῆς
Συρίας ἡγεμονεύοντι δεξιάν τε καὶ πίστιν προτείνειαν.
<31> ἀλλὰ τούτους μὲν ἐγὼ πάντας ἀπήλλαξα τοῦ
φόβου, πείσας ὑπὲρ αὐτῶν τὰ πλήθη, καὶ ἐπιτρέψας
ὁσάκις θέλουσι διαπέμπεσθαι πρὸς τοὺς ἐν Δώροις
οἰκείους ὁμηρεύοντας Κεστίῳ· τὰ δὲ Δῶρα πόλις ἐστὶ
τῆς Φοινίκης. τοὺς ἐν Τιβεριάδι δὲ κατοικοῦντας
εὗρον ἐφ’ ὅπλα κεχωρηκότας ἤδη, δι’ αἰτίαν τοιαύτην.

<32> στάσεις τρεῖς ἦσαν κατὰ τὴν πόλιν, μία μὲν
ἀνδρῶν εὐσχημόνων, ἦρχε δ’ αὐτῆς Ἰούλιος Κάπελλος.
<33> οὗτος δὴ καὶ οἱ σὺν αὐτῷ πάντες, “Ηρώδης ὁ
Μιαροῦ καὶ “Ηρώδης ὁ τοῦ Γαμάλου καὶ Κομψὸς ὁ
τοῦ Κομψοῦ (Κρίσπος γὰρ ἀδελφὸς αὐτοῦ, τοῦ μεγά-
λου βασιλέως γενόμενός ποτε ἔπαρχος, ἐν ταῖς ἰδίαις
κτήσεσιν ἐτύγχανε, πέραν τοῦ Ἰορδάνου), <34> πάντες
οὗν οἶ προειρημένοι κατὰ τὸν καιρὸν ἐκεῖνον ἐμμένειν
συνεβούλευον τῇ πρὸς τοὺς Ῥωμαίους καὶ τὸν βασιλέα

10

15

20

25

30

