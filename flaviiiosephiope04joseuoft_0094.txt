42 ΑΡΧΑῑοΛοΓΙΑΣ

ἀνέσεως τῷ σώματι, προσετίθει ὅτι καὶ συνεργὸν ἔχων

τὸν ἀδελφὸν Ἀριστόβουλον βουλεύσαιτο ἐν κυνηγεσίῳ .

λοχήσας ἀνελεῖν τὸν πατέρα, καὶ φεύγειν εἰς Ῥώμην,
ἐπειδὰν τοῦτ’ αὐτῷ πραχθῇ, τὴν βασιλείαν αἰτησόμε-
νος. <250> εὑρέθη δὲ καὶ γράμματα τοῦ νεανίσκου
πρὸς τὸν ἀδελφόν, ἐν οἷς ἐμέμφετο τὸν πατέρα μὴ
δίκαια ποιεῖν, Ἀντιπάτρῳ χώραν ἀπονέμοντα πρόσοδον
διακοσίων ταλάντων φέρουσαν. <251> ἐπὶ τούτοις
εὐθὺς μὲν ἔδοξέ τι πιστὸν ἔχειν (Ηρώδης, ὡς ᾤετο,
τῆς κατὰ τῶν παίδων ὑποψίας’ καὶ συλλαβὼν ε”δησε
τὸν Ἀλέξανδρον, αὖθις δ’ οὐκ ἀνίει χαλεπὸς ὤν, τὰ
μὲν οὐδ’ οἷς ἤκουσεν ἄγαν πεπιστευκώς (ἀναλογιζο-
μένῳ γὰρ ἄξιον μὲν ἐπιβουλῆς ἐξ αὐτῶν οὐδὲν ἐφαί-
νετο, μέμψεις δὲ καὶ νεανικαὶ φιλοτιμιάι, καὶ τὸ κτεί-
ναντα φανερῶς εἰς τὴν Ῥώμην ὁρμᾶν ἀπίθανον)·
<252> ἠξίου δὲ καὶ μεῖζόν τι λαβεῖν τῆς περὶ τὸν
υἱὸν παρανομίας τεκμήριον, καὶ φιλόνικος ἦν μὴ δόξαι
προπετῶς τὰ δεσμὰ κατεγνωκέναι. τῶν δὲ φίλων τῶν
Ἀλεξάνδρου βασανίζων τοὺς ἐν τέλει, διέφθειρεν αὐ-
τῶν οὐκ ὀλίγους, οὐδὲν εἰπόντας ὧν ἐκεῖνος ᾤετο.
<253> πολλῆς δὲ τῆς είς τὸ τοιοῦτον ἑτοιμότητος
οὔσης καὶ φόβου καὶ ταραχῆς περὶ τὸ βασίλειον, εἷς
τις τῶν νεωτέρων, ὡς ἐν ταῖς ἀνάγκαις ἐγένετο, δια-
πέμπειν ἕφη τοῖς ἐν Ῥώμῃ φίλοις τὸν Ἀλέξανδρον,
ἀξιοῦντα κληθῆναι θᾶττον ὑπὸ Καίσαρος· ἔχειν γὰρ
αὐτῷ πρᾶξιν ἐπ’ αὐτὸν συνισταμένην μηνῦσαι, Μι-
θριδάτην τὸν βασιλέα Πάρθων τοῦ πατρὸς ᾑρημένου
κατὰ Ῥωμαίων φίλον· εἶναι δ’ αὐτῷ καὶ φάρμακον
5 ἐν Ἀσκάλωνι κατεσκευασμένον. <254> τούτοις ἐπίστευ-
σεν “Ηρώδης, καί τινα παραμυθίαν τῆς προπετείας
ξ 254 cf. Bell. Iud. Ι 24, S.

10

15

20

25

30

