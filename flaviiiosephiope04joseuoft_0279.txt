10

20

25

30

ENNEAKAml-:lz <vsu 227

τες τοῖς πολεμίοις οὓς ἂν νομίσωσι, μεγάλα κατορ-
θοῦντες. <121> οὗτοι οὖν πυθόμενοι τοῦ Γαΐου τὴν
σφαγήν, καὶ περιαλγήσαντες διὰ τὸ μὴ ἀρετῇ κρίνειν
ἐπὶ τοῖς ὅλοις ἀλλὰ συμφέροντι τῷ αὐτῶν (μάλιστα
δ’ αὐτοῖς προσφιλὴς ἦν Γάιος, δόσεσι χρημάτων τὸ
εὔνουν αὐτῶν κτώμενος), σπασάμενοι τὰ ξίφη <122“
(προειστήκει δ’ αὐτῶν Σαβῖνος, χιλιαρχῶν οὐ δι’ ἀρετὴν
καὶ γενναιότητα προγόνων, μονομάχος γὰρ ἦν, ἰσχύι
δὲ σώματος τὴν ἐπὶ τοιούτοις κτησάμενος ἀνδράσιν
ἀρχήν) διεξῇσαν τῆς οἰκίας ἀνερευνώμενοι τοὺς σφα-
γέας τοῦ Καίσαρος. <ml-3> Ἀσπρήναν τε κρεουργή-
σασιν αὐτοῖς διὰ τὸ πρώτῳ περιπεσεῖν, οὗ τὴν στολὴν
μιᾶναν τὸ αἷμα τῶν θυμάτων, ὥς μοι λέλεκται πρό-
τερον, οὐκ ἐπ’ ἀγαθῷ τὴν συντυχίαν ἀπεσήμαινε τοῦ

3 γεγονότος, δεύτερος Νωρβανὸς ὑπηντίαζεν, ἐν τοῖς

γενναιοτάτοις (ὢν) τῶν πολιτῶν, καὶ πολλοὺς αὐτο-
κράτορας παρεχόμενος τῶν προπατόρων· <124> καὶ
μηδὲν αἰδουμένων αὐτοῦ τὴν ἀξίωσιν, ἰσχύι προύχων
ἀφαιρεῖται τὸ ξίφος τὸν πρῶτον τῶν ἐπιόντων συμ-
πλακείς, φανερός τ’ ἦν οὐκ ἀπραγμόνως τεθνηξόμενος,
μέχρι δὴ περισχεθεὶς πολλοῖς τῶν ἐπιφερομένων ἔπεσεν
ὑπὸ πλήθους τῶν τραυμάτων. <125> τρίτος δ’ Ἀν-
τήιος, τῶν ἐκ τῆς βουλῆς ἐν ὀλίγοις, οὐ τυχαίως
τοῖς Γερμανοῖς καθάπερ οἱ πρότερον περιπεσών, ὑπὸ
δὲ φιλοθεαμοσύνης καὶ ἡδονῆς τοῦ αὐτόπτης γενέσθαι
Γαίου κειμένου μῖσος ἐνέφαινε τὸ πρὸς αὐτόν· τὸν
γὰρ πατέρα τοῦ Ἀντηίου καὶ ὁμώνυμον φυγάδα ἐλάσας
καὶ μὴ ἀρκεσθεὶς κτείνει στρατιώτας ἐπιπέμψας. <126>
καὶ παρῆν μὲν διὰ τάδε εὐφρανούμενος θεωρίᾳ τοῦ
νεκροῦ, θορυβουμένης δὲ τῆς οἰκίας κρύπτειν αὑτὸν
ἐντεθυμημένος οὐ διαφυγγάνει τῶν Γερμανῶν τὸ εἰς

15·-

