 

128 ΑΡΧΑΙΟΛΟΓΙΑΣ

σασθαι κατ’ αὐτῶν, πρὸς τῇ λοιπῇ ὠμότητι καὶ ἔγκλημα
τῆς ἀντιστάσεως καὶ ἀντιλογίας ἐπὶ τῇ ἀρχῇ προσφερό-
μενον; <314> ἦν δὲ κεφάλαιον αὐτοῖς τῆς ἀξιώσεως,
βασιλείας μὲν καὶ τοιῶνδ’ ἀρχῶν ἀπηλλάχθαι, προσ-
θήκην δὲ Συρίας γεγονότας ὑποτάττεσθαι τοῖς ἐκεῖσε 5
πεμπομένοις στρατηγοῖς· φανερωθήσεσθαι γὰρ οὕτως
εἴτ’ ἀληθῶς στασιώδεις εἷεν καὶ νεωτερισμοῖς τὰ πολλὰ
προσησκημένοι, εἴτε καὶ εὔτακτοι μετριωτέρων τυχόν-
τες οἳ ἐπιστήσονται αὐτοῖς.

3 <315> τοιαῦτα δὲ τῶν Ἰουδαίων εἰρηκότων, Νικό- ιο
λαος τούς τε βασιλεῖς ἀπήλλαττε τῶν ἐγκλημάτων,
Ἡρώδην μὲν διὰ τὸ παρ’ ὃν ε”ζη χρόνον τυχεῖν ἀκα-
τηγόρητον (οὐ γὰρ δεῖν τοὺς ἐγκαλεῖν ἔχοντας ἐπὶ
μετρίοις παρὰ ζῶντος τιμωρίαν λαβεῖν δυναμένους
ἐπὶ νεκρῷ κατηγορίαν συντιθέναι), <316> τὰ δ’ ὑπ’ 15
Ἀρχελάου πραχθέντα ὕβρει τῇ ἐκείνων ἀνετίθει, οἳ
ὀριγνώμενοι πραγμάτων παρὰ τοὺς νόμους, καὶ σφαγῆς
ἄρξαντες τῶν κωλύειν ὑβρίζοντας προμηθουμένων,
ἀμύνης γενομένης ἐγκαλοῖεν. ἐνεκάλει δὲ νεωτερο-
ποιιάς αὐτοῖς καὶ τοῦ στασιάζειν ἡδονήν, ἀπαιδευσίαν 20
τε τοῦ μὴ ἕπεσθαι δίκῃ καὶ νόμοις ὑπὸ τοῦ θέλειν τὰ

4 πάντα νικᾶν. <317> ταῦτα μὲν οὖν Νικόλαος, Καῖ-
σαρ δ’ ἀκούσας διαλύει μὲν τὸ συνέδριον, ὀλίγων δ’
ἡμερῶν ὕστερον Ἀρχέλαον βασιλέα μὲν οὐκ ἀποφαίνε-
ται, τοῦ δ’ ἡμίσεος τῆς χώρας ἥπερ “Ηρώδῃ ὑπετέλει 25
ἐθνάρχην καθίσταται, τιμήσειν ἀξιώματι βασιλείας
ὑπισχνούμενος εἴπερ τὴν εἰς αὐτὴν ἀρετὴν προσφέ-
ροιτο. <318> τὴν δ’ ἑτέραν ἡμίσειαν νείμας διχῇ
δυσὶν οΗρώδου παισὶν ἑτέροις παρεδίδου, Φιλίππῳ καὶ

’ Ἀντίπᾳ τῷ πρὸς Ἀρχέλαον τὸν ἀδελφὸν ἀμφισβητή- 30

ξ 317 of. Belnl. Iud. Π 6, 3.

