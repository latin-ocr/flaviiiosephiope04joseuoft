150 APXAIOAOPIAZ

ἐφ’ οἷς προυκαλούμην οὐκ ἐνέλιπες. ἃ μέντοι εἰς .
Μοῦνδον ὑβρίζειν ἐπειρῶ, μηδέν μοι μελῆσαν τῶν
ὀνομάτων ἀλλὰ τῆς ἐκ τοῦ πράγματος ἡδονῆς,”Ανουβιν
ὄνομα ἐθέμην ἐμαυτῷ.’ <78> καὶ ὃ μὲν ἀπῄει ταῦτ’
εἰπών· ἣ δ’ εἰς ἔννοιαν τότε ζπρῶτον ἐλθοῦσα τοῦ 5
τολμήματος, περιρρήγνυταί τε τὴν στολήν, καὶ τάνδρὶ
δηλώσασα τοῦ παντὸς ἐπιβουλεύματος τὸ μέγεθος
ἐδεῖτο μὴ περιῶφθαι βοηθείας τυγχάνειν. ὃ δὲ τῷ
αὐτοκράτορι ἀπεσήμηνε τὴν πρᾶξιν. <79> καὶ ὁ Τιβέ-
ριος, μαθήσεως ἀκριβοῦς αὐτῷ γενομένης ἐξετάσει τῶν 10
ἱερέων, ἐκείνους τ’ ἀνεσταύρωσε καὶ τὴν Ἴδην, ὀλέ-
θρου γενομένην αἰτίαν καὶ τὰ πάντ’ ἐφ’ ὕβρει συν-
θεῖσαν τῆς γυναικός· τόν τε ναὸν καθεῖλε, καὶ τὸ
ἄγαλμα τῆςἼσιδος εἰς τὸν Θύμβριν ποταμὸν ἐκέλευσεν
ἐμβαλεῖν. <80> ΑΜοῦνδον δὲ φυγῆς ἐτίμησεν, κώλυμα 15
τοῦ μὴ μειζόνως κολάσαι τὸ μετ’ ἔρωτος αὐτῷ ἡμαρ-
τῆσθαι τὰ ἡμαρτημένα ἡγησάμενος.

καὶ τά μὲν περὶ τὸ ἱερὸν τῆς Ἴσιδος τοῖς ἱερεῦσιν
ὑβρισμένα τοιαῦτ’ ἦν· ἐπάνειμι δ’ ἐπὶ τὴν ἀφήγησιν
τῶν ἐν Ῥώμῃ Ἰουδαίοις κατὰ τοῦτον τὸν χρόνον συν- 20
τυχόντων, ὥς μοι καὶ προαπεσήμηνεν ὁ λόγος.

<81> ἦν ἀνὴρ Ἰουδαῖος, φυγὰς μὲν τῆς αὑτοῦ κα-
τηγορία τε παραβάσεως νόμων τινῶν καὶ δέει τιμωρίας
τῆς ἐπ’ αὐτοῖς, πονηρὸς δ’ εἰς τὰ πάντα. καὶ δὴ τότ’
ἐν τῇ Ῥώμῃ διαιτώμενος προσεποιεῖτο μὲν ἐξηγεῖσθαι 25
σοφίαν νόμων τῶν Μωυσέος, <82> προσποιησάμενος
δὲ τρεῖς ἄνδρας εἰς τὰ πάντα ὁμοιοτρόπους, τούτοις
ἐπιφοιτήσασαν Φουλείαν, τῶν ἐν ἀξιώματι γυναικῶν
καὶ νομίμοις προσεληλυθυῖαν τοῖς Ἰουδαϊκοῖς, πείθουσι
πορφύραν καὶ χρυσὸν εἰς τὸ ἐν Ἱεροσολύμοις ἱερὸν 30
διαπέμψασθαι, καὶ λαβόντες ἐπὶ χρείαις οἰκείαις ἀνά-

