EKKAIAEKATH 523

κοστῆς πρὸς ταῖς ἑκατόν. <137> ἧν οὗν εὐθὺς πρὸς
τῇ καθιερώσει μείζων ἑορτὴ καὶ παρασκευαὶ πολυτελέ-
σταται· κατηγγέλκει μὲν γὰρ ἀγῶνα μουσικῆς καὶ
γυμνικῶν ἀθλημάτων, παρεσκευάκει δὲ πολὺ πλῆθος
5 μονομάχων καὶ θηρίων, ἵππων τε δρόμον καὶ τὰ πο-
λυτελέστερα τῶν ἔν τε τῇ Ῥώμῃ καὶ παρ’ ἄλλοις τισὶν
ἐπιτηδευμάτων. <138> ἀνετίθει δὲ καὶ τοῦτον τὸν
ἀγῶνα Καίσαρι, κατὰ πεντετηρίδα παρεσκευασμένος
ἄγειν αὐτόν. ὃ δ’ αὐτῷ πᾶσαν τὴν είς τὰ τοιαῦτα
10 παρασκευὴν ἀπὸ τῶν οἰκείων διεπέμπετο, τὴν φιλοτι-
μίαν ἐπικοσμῶν· <139> ἰδία δὲ καὶ ἡ γυνὴ Καίσαρος
Ἰουλία τὰ πολλὰ τῶν ἐκεῖ πολυτελεστάτων ἀπέστειλεν,
ὡς μηδὲν ὑστερεῖν τὰ πάντα συντιμώμενα ταλάντων
πεντακοσίων. <14Ο> συνελθόντος δ’ εἰς τὴν πόλιν
15 ὄχλου πλείονος κατὰ θεωρίαν καὶ πρέσβεων, οὓς ἔπεμ-
πον οὗ δῆμοι δι’ ἃς ἐπεπόνθεσαν εὐεργεσίας, ἅπαντας
ἐξεδέξατο καταγωγαῖς καὶ τραπέζαις καὶ διηνεκέσιν
ἑορταῖς, τῆς πανηγύρεως ἐν μὲν ταῖς ἡμέραις ἐχούσης
τὰς ἀπὸ τῶν θεαμάτων ψυχαγωγίας, έν δὲ ταῖς νυξὶ
20 τὰς εὐφροσύνας καὶ τὴν εἰς τοῦτο πολυτέλειαν, ὡς
ἐπίσημον γενέσθαι τὴν μεγαλοψυχίαν αὐτοῦ. <141>
εἰς πάντα γὰρ ἅπερ ἐπιτηδεύσειεν, ἐφιλονίκει τὴν τῶν
ἤδη γεγενημένων ἐπίδειξιν ὑπερβαλέσθαι. καί φασιν
αὐτόν τε Καίσαρα καὶ Ἀγρίππαν πολλάκις εἰπεῖν ὡς
25 ἀποδέοι τὰ τῆς ἀρχῆς (Ηρώδῃ τῆς οὔσης ἐν αὑτῷ με-
γαλοψυχίας· ἄξιον γὰρ εἶναι καὶ Συρίας ἁπάσης καὶ
Αἰγύπτου τὴν βασιλείαν ἔχειν.
<142> μετὰ δὲ τὴν πανήγυριν ταύτην καὶ τὰς
ἑορτὰς πόλιν ἄλλην ἀνήγειρεν ἐν τῷ πεδίῳ τῷ λεγο-
30 μένῳ Καφαρσαβᾷ, τόπον εὔυδρον καὶ χώραν ἀρίστην
ξ 142 ef. Bell. Iud. Ι 21, 9.

