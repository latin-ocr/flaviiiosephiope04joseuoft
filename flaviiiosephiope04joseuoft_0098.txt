46 ΑΡΧΑΙΟΛΟΓΙΑΣ

πονούντων. ὅμως δὲ κατ’ ἀρχὰς μέν, οὐκ ἐπιτρέπον-

τος τοῦ βασιλέως, ἀπείχοντο τῶν εἰς τοὺς περιοίκους ·

ἀδικημάτων, καὶ πολλὴ διὰ τοῦτ’ ἧν εὐδοξία τῆς ἐπι-
μελείας ”Ηρώδῃ· <273> πλεύσαντος δ’ εἰς τὴν Ῥώμην,
ὅτε καὶ τοῦ παιδὸς Ἀλεξάνδρου κατηγόρει καὶ παρα-
θησόμενος Ἀντίπατρον τὸν υἱὸν παρεληλύθει Καίσαρι,
λόγον ὡς ἀπολωλὼς εἴη διασπείροντες οἱ τὸν Τράχωνα
νεμόμενοι τῆς τ’ ἀρχῆς ἀπέστησαν καὶ πάλιν ἐπὶ τὰ
συνήθη (τὸ) τοὺς πλησιοχώρους ἀδικεῖν ἐτράποντο.
<274> τότε μὲν οὖν αὐτοὺς οἱ στρατηγοὶ τοῦ βασι-
λέως ἀπόντος ἐχειρώσαντο· περὶ τετταράκοντα δέ τινες
ἀρχιλῃσταὶ κατὰ δεός τῶν ἡλωκότων ἐξέλιπον μὲν τὴν
χώραν, <275> εἰς δὲ τὴν Ἀραβίαν ἀφορμήσαντες Συλ-
λαίου δεξαμένου μετὰ τὴν ἀποτυχίαν τοῦ Σαλώμης
γάμου, τόπον τ’ ἐρυμνὸν ἐκείνου δόντος ᾤκισαν, καὶ
κατατρέχοντες οὐ μόνον τὴν Ἰουδαίαν ἀλλὰ καὶ τὴν
Κοίλην Συρίαν ἅπασαν ἐλῄζοντο, παρέχοντος ὁρμητή-
ρια τοῦ Συλλαίου καὶ κακῶς ποιοῦσιν ἄδειαν. <276>
Ἠρώδης δ’ ἐπανελθὼν ἀπὸ τῆς (Ρώμης ε”γνω πολλὰ
τῶν οἰκείων αὑτῷ κεκακωμένα· καὶ τῶν μὲν λῃστῶν
ἐγκρατὴς οὐ δυνάμενος γενέσθαι διὰ τὴν ἀσφάλειαν
ἣν ἐκ τῆς τῶν Ἀράβων προστασίας ἐπορίσαντο, χαλε-
πῶς δ’ ἔχων αὐτὸς τῶν ἀδικημάτων, ἐκπεριελθὼν τὸν
Τράχωνα τοὺς οἰκείους αὐτῶν ἀπέσφαξεν. <277> ἐντεῦ-
θεν ἐκεῖνοι καὶ μᾶλλον πρὸς ὀργὰς ὧν ἐπεπόνθεσαν,
ὄντος αὐτοῖς καὶ νόμου πάντα τρόπον ἐπεξιέναι τοὺς
τῶν οἰκείων φονεῖς, ἀνυποτιμήτως τὴν “Ηρώδου πᾶσαν
ἄγοντες καὶ φέροντες διετέλουν. ἐκεῖνος δὲ διελέγετο
περὶ τούτων τοῖς Καίσαρος ἡγεμόσι Σατουρνίνῳ τε

10

15

20

25

καὶ ’ὅολομνίῳ, ἐπὶ κολάσει τοὺς λῃστὰς ἐξαιτούμενος. 30

<278> ὅθεν ἔτι καὶ μᾶλλον ἰσχυρῶς ἐχόντων πλείους

 

