12 APXAIOAOPIAZ

ταῖς τῆς μητρὸς ἁμαρτίαις, οὐδ’ οἴεσθαι δίκαια παθεῖν
ἐκείνην, ἄσχετον εἶναι πρὸς τὸ μὴ τὸν αἴτιον δο-
κοῦντα τιμωρήσασθαι καὶ δι’ αὐτοχειρίας. <71> τέλος

ὀὖν ἐνεπλήσθη πᾶσα ἡ πόλις τῶν τοιούτων λόγων,

2

καὶ καθάπερ ἐν τοῖς ἀγωνίσμασιν, ἠλεεῖτο μὲν ἡ τῶν
μειρακίων ἀπειρία, κατίσχυε δ’ ἡ τῆς Σαλώμης ἐπι-
μέλεια, καὶ παρ’ αὐτῶν ἐκείνων τὰς ἀφορμὰς τοῦ μὴ
ψευδῆ λέγειν ἐλάμβανεν. <72> οἱ γὰρ οὕτως ἀχθό-
μενοι τῷ θανάτῳ τῆς μητρός, ἐπειδὴ κάκείνην καὶ
σφᾶς αὐτοὺς κακῶς ἔλεγον, ἐφιλονίκουν ἐλεεινὴν μέν,
ὥσπερ ἦν, ἀποφαίνειν τὴν καταστροφὴν τῆς μητρός,
ἐλεεινοὺς δ’ αὑτούς, οἳ τοῖς ἐκείνης φονεῦσιν ἀναγκά-
ζονται συζῆν καὶ τῶν αὐτῶν μεταλαμβάνειν.

<73> ταῦτα προῄει μειζόνως, καιρὸν ἐχούσης τῆς
στάσεως ἐν ἀποδημία τοῦ βασιλέως. ὡς δ ’ ἐπανῆλθεν
Ἠρώδης καὶ τῷ πλήθει διελέξατο, καθὼς προειρήκα-
μεν, προσέπιπτον εὐθὺς οἱ λόγοι παρά τε τοῦ Φερώρα
καὶ τῆς Σαλώμης, μέγαν αὐτῷ τὸν κίνδυνον εἶναι τὸν
παρὰ τῶν νεανίσκων, ἀναφανδὸν διαπειλουμένων ὡς
οὐκ ἀνέξονται μὴ τισάμενοι τῆς μητρὸς τὸν φόνον.
<74> προσετίθεσαν δ’ ἔτι καὶ ὡς ταῖς παρ’ Ἀρχελάου
τοῦ Καππάδοκος ἐλπίσιν ἐπανέχοιεν ὡς δι’ ἐκείνου
πρός τε Καίσαρα ἀφιξόμενοι καὶ κατηγορήσοντες τοῦ
πατρός. <75> “Ηρώδης δ’ ἐτετάρακτο μὲν εὐθὺς ἀκού-
σας τοιούτων, ἐξεπέπληκτο δὲ μᾶλλον ὅτι καὶ τῶν
ἄλλων τινὲς ἀπήγγελλον. ἀνέκαμπτε δὲ τῇ συμφορᾷ
τά τε πρῶτα καταλογιζόμενος, ὡς οὔτε τῶν φιλτάτων
οὔτε τῆς στεργομένης αὐτῷ γυναικὸς ὤνατο διὰ τὰς
ἐγγενομένας ταραχὰς κατὰ τὴν οἰκίαν, τό τε μέλλον
τοῦ προσπεπτωκότος [ἤδη βαρύτερον καὶ μεῖζον ἔσεσθαι

ξ 73 ef. Bell. Iud. Ι 23, 1.

10

15-

20

25 ,ν

30

 

