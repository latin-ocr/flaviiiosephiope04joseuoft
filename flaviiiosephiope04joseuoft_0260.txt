N>

208 APXAIOAOPIAZ

θαλάσσιον, τὴν διάβασιν δεινὸν ἡγούμενος τριήρει
περαιοῦν, <6> καὶ ἄλλως ἐπιβάλλειν ἡγούμενος αὑτῷ
δεσπότῃ ὄντι τῆς θαλάττης ταύτὰ ὁποῖα καὶ παρὰ γῆς
ἀπαιτεῖν, ἀπ’ ἄκρων ἐπ’ ἄκρα σταδίους τριάκοντα
μέτρον τῆς θαλάττης ζεύξας, καὶ εἵσω τὸν κόλπον 5
ἀπολαβὼν πάντα, ἤλαυνεν ἐπὶ τῇ γεφύρᾳ τὸ ἅρμα·
θεῷ γὰρ ὄντι τοιαύτας ποιεῖσθαι καλῶς ἔχειν τὰς
ὁδούς. <7> τῶν θ’ ἱερῶν τῶν Ἑλληνικῶν οὐδὲν ἔτι
ἀσύλητον κατέλειπεν, ὁπόσα γραφῆς ἢ γλυφῆς ἐχόμενα
καὶ τὰς λοιπὰς κατασκευὰς ἀνδριάντων καὶ ἀναθημά- 10
των ἄγεσθαι κελεύσας παρ’ αὑτόν· οὐ γὰρ ἐν ἑτέρῳ
τὰ καλὰ κεῖσθαι καλῶς ἔχειν ἢ ἐν τῷ καλλίστῳ, τυγχά-
νειν δὲ τοῦτ’ οὖσαν τὴν Ῥωμαίων πόλιν. <8> ἐκόσμει
τε τοῖς ἐνθένδ’ ἀγομένοις τήν τ’ οἰκίαν καὶ τοὺς
κήπους, ὁπόσαι τ’ αὐτῷ καταγωγαὶ διὰ τῆς τῶν Ἰτα- 15
λῶν γῆς· ἐπεὶ καὶ τὸν Ὀλυμπίασι τιμώμενον Δία ὑπὸ
τῶν Ἑλλήνων καὶ οὕτως ὠνομασμένον Ὀλύμπιον, Φει-
δίου τοῦ Ἀθηναίου πεποιηκότος, ἐτόλμησε κελεῦσαι
εἰς τὴν Ῥώμην μεταφέρειν· <9> οὐ μὴν ἔπραξέ γε,
τῶν ἀρχιτεκτόνων φαμένων πρὸς Μέμμιον Ῥήγουλον, 20
ὃς ἐπετέτακτο τῇ κινήσει τοῦ Διός, ἀπολεῖσθαι τοῦρ-
γον κινήσεως αὐτοῦ γενομένης. λέγεται δὲ τὸν Μέμ-
μιον διὰ ταῦτα, καὶ σημείων μειζόνων γενομένων ἢ
ὡς ἄν τινα πιστὰ ἡγεῖσθαι, ὑπερβαλέσθαι τὴν ἀναίρε-
σιν. <10> καὶ γράφει τάδε πρὸς τὸν Γάιον ἐπ’ ἀπο- 25
λογίᾳ τοῦ ἐκλιπεῖν ἀδιακόνητον τὴν ἐντολήν. ἀπολέ-
σθαι τ’ ἐκ τούτων αὐτῷ κινδύνου γενομένου, σώζεται
φθάσαντος ἤδη Γαΐου τελευτῆσαι.

<11> εἰς τοῦτο δὲ προύβη τὸ μανικὸν αὐτῷ ὥστε
δὴ καὶ θυγατρὸς αὐτῷ γενομένης, ἀνακομίσας ε’πὶ τὸ 3οᾸ
Καπετώλιον ἐπὶ τοῖς γόνασι κατατίθεται τοῦ ἀγάλμα-

