 

 

OKTQKAIAEKATH 143

πολλὰ τῇδ’ ἦν, ἀνῃρημένοις τὴν ἵδρυσιν τῇ Τιβεριάδι
γενέσθαι, μιαροὺς δ’ ἐφ’ ἑπτὰ ἡμέρας εἶναι τοὺς οἰ-
κήτορας ἀγορεύει ἡμῖν τὸ νόμιμον.
<39> τελευτᾷ δὲ καὶ Φραάτης ὁ Παρθυαίων βα-
5 σιλεὺς κατὰ τοῦτον τὸν χρόνον, ἐπιβουλῆς αὐτῷ
γενομένης ὑπὸ Φραατάκου τοῦ υἶέως κατὰ τοιαύτην
αἰτίαν. <4Ο> Φραάτης, παίδων αὐτῷ γνησίων γενο-
μένων, Ἰταλικῇ παιδίσκῃ, ὄνομ’ αὐτῇ Φορμοῦσα,
ταύτῃ ὑπὸ Ἰουλίου Καίσαρος μετ’ ἄλλων δωρεῶν ἀπ-
10 εσταλμένῃ τὸ μὲν πρῶτον παλλακίδι ἐχρῆτο, κατα-
πλαγεὶς δὲ τῷ πολλῷ τῆς εὐμορφίας, προϊόντος χρόνου
καὶ παιδὸς αὐτῇ ἐκ Φραατάκου γενομένου, γαμετήν
τε τὴν ἄνθρωπον ἀποφαίνεται καὶ τιμίαν ἦγεν. <41>
ἣ δ’ ἐπὶ πᾶσιν οἷς εἴποι πιθανὴ τῷ βασιλεῖ γεγονυῖα,
· 15 καὶ σπεύδουσα τῷ αὑτῆς παιδὶ γενέσθαι τὴν Πάρθων
ἡγεμονίαν, ἑώρα μὴ ἄλλως γενησομένην μὴ ἀποσκευῆς
αὐτῇ μηχανηθείσης τῶν γνησίων τοῦ Φραάτου παίδων.
<42> πείθει οὖν αὐτὸν ἐκπέμπειν εἰς Ῥώμην ἐφ’ ὁμη-
ρείᾳ τοὺς γνησίους παῖδας. καὶ οὗτοι μέν (οὐ γὰρ
20 ἀντειπεῖν εὔπορον Φραάτῃ τοῖς Φορμούσης ἐπιτάγμα-
σιν) ἐπὶ τῆς Ῥώμης ἐξεπέμποντο, Φραατάκης δὲ μόνος
ε’πὶ τοις πράγμασι τρεφόμενος δεινὸν ἡγεῖτο καὶ ἅμα
χρόνιον τοῦ πατρὸς διδόντος τὴν ἀρχὴν λαμβάνειν,
ὥστ’ ἐπεβούλευε τῷ πατρὶ συμπράξει τῆς μητρός, ᾑ
25 δὴ καὶ συνειναι λόγος. <43> καὶ δι’ ἀμφότερα μιση-
θείς, οὐδὲν ἡσσόνως τῆς πατροκτονίας μύσος τὸν τῆς
μητρὸς ἔρωτα τιθεμένων τῶν ὑπηκόων, στάσει περι-
ελαθεὶς πρότερον ἢ φῦναι μέγας ἐξέπιπτε τῶν πραγμά-
των, καὶ οὕτω θνήσκει. <44> συμφρονήσαντες δ’ οί
30 γενναιότατοι Πάρθων ὡς ἀβασιλεύτοις μὲν ἀμήχανον
πολιτεύεσθαι· (οἱ δὲ βασιλεύοντες ἐκ τοῦ γένους τῶν

