ΒΙοΣ 365

(303) ὡς δ’ εἶδον οἶ σὺν ἐμοὶ τὸ γιγνόμενον, σπα-
σάμενοι τὰς μαχαίρας καὶ παίσειν ἀπειλήσαντες εί
βιάζοιντο, τοῦ τε δήμου λίθους ἀραμένου καὶ βάλλειν
ἐπὶ τὸν Ἰωνάθην ὁρμήσαντος, ἐξαρπάζουσί με τῆς τῶν
5πολεμίων βίας.
<304> ἐπεὶ δὲ προελθὼν ὀλίγον ὑπαντιάζειν ἔμελ-
λον τῷ, Ἰωάννῃ προσιόντι μετὰ τῶν ὁπλιτῶν, δείσας
ἐκεῖνον μὲν ἐξέκλινα, διὰ στενωποῦ δέ τινος ἐπὶ τὴν
λίμνην ὠσθεὶς καὶ πλοίου λαβόμενος, ἐμβὰς είς τὰς
10 Ταριχαιάς διεπεραιώθην, ἀπροσδοκήτως τὸν κίνδυνον
διαφυγών. <305> μεταπέμπομαί τ’ εὐθὺς τοὺς πρω-
τεύοντας τῶν Γαλιλαίων, καὶ φράζω τὸν τρόπον ᾧ
παρασπονδηθεὶς ὑπὸ τῶν περὶ τὸν Ἰωνάθην καὶ τοὺς
Τιβεριεῖς παρ’ ὀλίγον διαφθαρείην ὑπ’ αὐτῶν. (5306)
15 ὀργισθὲν δ’ ἐπὶ τούτοις τῶν Γαλιλαίων τὸ πλῆθος
παρεκελεύετό μοι μηκέτι μέλλειν τὸν πρὸς αὐτοὺς πό-
λεμον ἐκφέρειν, ἀλλ’ ἐπιτρέπειν αὐτοῖς ἐλθοῦσιν ἐπὶ
τὸν Ἰωάννην ἄρδην αὐτὸν ἀφανίσαι καὶ τοὺς περὶ
τὸν Ἰωνάθην. <307> ἐπεῖχον δ’ ὅμως αὐτοὺς ἐγὼ
20 καίπερ οὕτως ὀργιζομένους, περιμένειν αὐτοὺς κελεύων
ἕως ἂν μάθωμεν τί οἶ πεμφθέντες ὑπ’ αὐτῶν εἰς τὴν
Ἱεροσολυμιτῶν πόλιν ἀπαγγελοῦσιν· μετὰ τῆς ἐκείνων
γὰρ γνώμης τὰ δοκοῦντα πράξειν αὐτοὺς ἔφην. <308>
καὶ ταῦτ’ εἰπὼν ἔπεισα. τότε δὴ καὶ Ἰωάννης, οὐ
25 λαβούσης αὐτοῦ πέρας τῆς ἐνέδρας, ἀνεζεύγνυεν είς
τὰ Γ ίσχαλα.
<309> μετ’ οὐ πολλὰς δ’ ἡμέρας ἀφικνοῦνται πάλιν
οὓς ἐπέμψαμεν, καὶ ἀπήγγελλον σφόδρα τὸν δῆμον
ἐπὶ τοὺς περὶ τὸν ’Ἀνανον καὶ τὸν Σίμωνα τὸν τοῦ
30 Γαμαλιήλου παρωξύνθαι, ὅτι χωρὶς γνώμης τοῦ κοι-
νοῦ πέμψαντες είς τὴν Γαλιλαίαν ἐκπεσεῖν με ταύτης

59

60

