69

70

373 ΙῼΣΗΠΟΤ

γὰρ πρὸς τοὺς Τιβεριεῖς εἶχον ἀπεχθῶς ὡς πρὸς τοὺς
Σεπφωρίτας. (385) ἐγὼ δ’ ἀκούσας ἠπόρουν τίνα
τρόπον ἐξαρπάσω τὴν Τιβεριάδα τῆς Γαλιλαίων ὀργῆς.
ἀρνήσασθαι γὰρ οὐκ ἐδυνάμην μὴ γεγραφέναι τοὺς
Τιβεριεῖς καλοῦντας τὸν βασιλεά’ ἤλεγχον γὰρ αἱ παρ’
ἐκείνου πρὸς αὐτοὺς ἀντιγραφαὶ τὴν ἀλήθειαν. (386)
σύννους οὗν πολλὴν ὥραν γενόμενος, ςὅτι μὲν ἠδική-
κασιν’ εἶπον ‘ Τιβεριεῖς, οἶδα κάγώ, τὴν πόλιν θ’ ὑμᾶς
οὐ κωλύσω διαρπάσαι. δεῖ δ’ ὅμως καὶ μετὰ κρίσεως
τὰ τηλικαῦτα πράττειν. οὐ γὰρ μόνοι Τιβεριεῖς προ-
δόται τῆς ἐλευθερίας ἡμῶν γεγόνασιν, ἀλλὰ πολλοὶ
καὶ τῶν ἐν Γαλιλαία δοκιμωτάτων. <387> προσμεί-
νατε δὲ μέχρι τοὺς αἰτίους ἀκριβῶς ἂν ἐκμάθω, καὶ
τότε πάντας ὑποχειρίους ἕξετε, καὶ ὅσους ἰδία ἐλέγξαι
δυνήσεσθε.’ (388) καὶ ταῦτ’ εἰπὼν ἔπεισα τὸ πλῆθος,
καὶ παυσάμενοι τῆς ὀργῆς διελύθησαν. τὸν παρὰ βα-
σιλέως δὲ πεμφθέντα δῆσαι κελεύσας, μετ’ οὐ πολλὰς
ἡμέρας ἐπί τινα τῶν ἐμαυτοῦ χρειῶν ἐπείγουσαν σκη-
ψάμενος ἐκδημεῖν τῆς βασιλείας, καλέσας τὸν Κρίσπον
λάθρα προσέταξα μεθύσαι τὸν στρατιώτην φύλακα καὶ
φυγεῖν πρὸς βασιλέα· μὴ γὰρ διωχθήσεσθαι. (389)
καὶ ὃ μὲν ταῖς ὑποθήκαις πεισθεὶς διέφυγε, Τιβεριὰς
δὲ μέλλουσα δεύτερον ἀφανίζεσθαι στρατηγίᾳ τῇ ἐμῇ
καὶ προνοίᾳ τῇ περὶ αὐτῆς ὀξὺν οὕτω κίνδυνον διέ-
φυγεν.

(390) κατὰ τοῦτον δὲ τὸν καιρὸν Ἰοῦστος ὁ Πίστου
παῖς λαθὼν ἐμὲ διαδιδράσκει πρὸς τὸν βασιλέα. τὴν
αἰτίαν δέ, δι’ ἣν τοῦτο ἔπραξεν, ἀφηγήσομαι. <391>
λαβόντος ἀρχὴν Ἰουδαίοις τοῦ πρὸςῬωμαίους πολέμου,
Τιβεριεῖς διεγνώκεσαν ὑπακούειν βασιλεῖ καὶ Ῥωμαίων
μὴ ἀφίστασθαι. πείθει δ’ αὐτοὺς Ἰοῦστος ἐφ’ ὅπλα

10

15

20

25

30

