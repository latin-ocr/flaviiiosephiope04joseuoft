 

10

15

20

25

30

ΕΠΤΑΚΑῙΔΕΚΑΤΗ 9 7

ὑπ’ αὐτοῦ τοῖς ἐπὶ σωτηρίᾳ καὶ φυλακῇ τοῦ πατρίου
μέλλουσι τελευτᾶν, διὰ τὸ ἀίδιον τοῦ ἐπαινεῖσθαι
φήμην κατασκευασαμένους ἔν τε τοῖς νῦν ἐπαινεθή-
σεσθαι καὶ τοῖς ἐσομένοις ἀειμνημόνευτον καταλιπεῖν
τὸν βίον. <153> καίτοι γε καὶ τοῖς ἀκινδύνως διαι-
τωμένοις ἄφυκτον εἶναι τὴν συμφοράν, ὥστε καλῶς
ἔχειν τοῖς ἀρετῆς ὀριγνωμένοις τὸ κατεψηφισμένον
αὐτοῦ μετ’ ἐπαίνων καὶ τιμῶν δεχομένοις ἀπιέναι τοῦ
βίου. (154) φέρειν δὲ καὶ κούφισιν πολλὴν τὸ ἐπὶ
καλοῖς ἔργοις, ὧν μνηστῆρα τὸν κίνδυνον εἶναι, τε-
λευτᾶν, καὶ ἅμα υἱέσι τοῖς αὐτῶν, καὶ ὁπόσοι τοῦ
συγγενοῦς καταλείποιντο ἄνδρες ἢ γυναῖκες, καὶ τοῖσδε
περιποιῆσαι ὄφελος εὐκλείᾳ τῇ ἀπ’ αὐτῶν.

<155> καὶ οἳ μὲν τοιούτοις λόγοις ἐξῆραν τοὺς
νέους, ἀφικνεῖται δὲ λόγος εἰς αὐτοὺς τεθνάναι φράζων
τὸν βασιλέα, ὃ καὶ συνέπραττε τοϊς σοφισταῖς. καὶ
μέσης ἡμέρας ἀνελθόντες κατέσπων τε καὶ πελέκεσιν
ἐξέκοψαν τὸν ἀετόν, πολλῶν ἐν τῷ ἱερῷ διατριβόντων.
<156> καὶ ὁ στρατηγὸς τοῦ βασιλέως (ἀγγέλλεται γὰρ
ἡ ἐπιχείρησις πρὸς αὐτόν) ἀπὸ μείζονος διανοίας ἣ
ἐπράττετο ὑπολαβὼν ἄνεισι χεῖρα πολλὴν ἐπαγόμενος,
ὁπόσοι ἀνθέξοιεν τῷ πλήθει τῶν πειρωμένων καθαι-
ρεῖν τὸ ἀνάθημα· ἐπιπεσών τε μὴ προσδεχομένοις,
ἀλλ’ ὁποῖα ὄχλος φιλεῖ, δόξῃ μᾶλλον ἀμαθεῖ ἢ προ-
νοίᾳ ἀσφαλεῖ τετολμηκόσιν, ἀσυντάκτοις τε καὶ μηδὲν
τοῦ ὀνήσοντος προανεσκοπημένοις, <157> τῶν τε νέων
οὐκ ἐλάττους τετταράκοντ’ ἀνδρῶν, οἳ θράσει ἔμενον
ἐπιόντα εἰς φυγὴν τοῦ λοιποῦ πλήθους καταστάντος,
συλλαμβάνει, καὶ τοὺς εἰσηγητὰς τοῦ τολμήματος Ἰού-
δαν καὶ Ματθίαν, ἄδοξον ἡγουμένους ὑποχωρεῖν τὴν

ξ 155 ef. Bell, Iud. I 33, 3. ἓ 157 cf. Bell. Iud. I 33, 4.

Ioszpm-s. IV. ί

